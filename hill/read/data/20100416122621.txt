少林拳术秘诀|hyenpkjvlg|尊我斋主人|hyenpkjvlg|2010-04-16.12:25|hyenpkjvlg|1756|hyenpkjvlg|　　目录<br>　　第一章　　　　　　气功阐微<br>　　第二章　　　　　　五要说<br>　　第三章　　　　　　技击入手法<br>　　第四章　　　　　　通行裁手法<br>　　第五章　　　　　　解裁手法之真诀<br>　　第六章　　　　　　身法示要<br>　　第七章　　　　　　拳法历史与真传<br>　　第八章　　　　　　技击术释名<br>　　第九章　　　　　　禅宗之极轨<br>　　第十章　　　　　　南北派之师法<br>　　第十一章　　少林之戒约微言<br>　　第十二章　　明季少林之变派<br>　　第十三章　　神功说<br>　　第一章&nbsp;&nbsp;&nbsp;气功阐微<br>　　柔术之派别习尚甚繁，而要以气功为始终之则，神功为造诣之精。究其极至所归，终以参贯禅机、超脱生死之域，而后大敌当前、枪戟在后，心不为之动摇，气始可以壮往。此所谓“泰山倒吾侧，东海倾吾右，心君本泰然，处之若平素”也。虽然，是岂易言哉？！每见沉心求道之士，平日养气之言不离于口，静悟之旨怀之在心。一旦临之以稍可惊愕之事，则面目改观，手足失措，神魂摇荡，失舍如是，而求能静以御敌，戛乎其难！其高尚者且若是，至于浮动轻躁者，其心气之易摇易乱，几成固有性质。故试举目而望，气功之微妙变化，空谷中几无跫然嗣响之音。此吾道之所以日衰也。<br>　　气功之说有二：一养气，一练气。养气而后气不动，气不动而后神清，神清而后操纵进退得其宜。如是始可言命中制敌之方。顾养气之学，乃圣学之紧要关键，非仅邈尔柔术所能范围？不过柔术之功用多在于取敌制胜之中，故于养气为尤不可缓也。<br>　　练气与养气虽同出于一气之源，觉有虚实动静及有形无形之别。养气之学，以道为归，以集义为宗法；练气之学，以运使为效，以呼吸为功，以柔而刚为主旨，以刚而柔为极致。及其妙用，则时刚时柔，半刚半柔，遇虚则柔，临实则刚；柔退而刚进，刚左而柔右。此所谓“刚柔相济，虚实同进者”也。<br>　　以上练气之说，中有玄妙，不可思议。若泛观之，几如赘语重迭，无关宏旨；详加诠释，精微乃见。今释之如左：<br>　　（一）运使　　既云练气，则宜勤于运使。运使之法：以马步为先（又名站桩），以身之上下伸缩为次（如是则腰肾坚强，起落灵捷，将来练习拳法，无腰酸腿战之病），以足掌前后踏地能站立于危狭之处而推挽不坠为效果。究其练成功时，虽足二寸在悬崖，而坚立不能动摇也（足掌前后踏地，须练习久，始能。平常人之足掌则前后不相应，故一推挽即倾跌也）。以上乃练足之法。盖寻常未经练习之人，气多上浮，故上重而下轻，足胫又虚踏而鲜实力，一经他人推挽，则如无根之木，应手即去。此气不练所至也。故运使之入手法门，即以马步为第一着。俗语云：未习打，先练桩（又名站椿），亦即此意。苟能于马步熟练纯习，则气贯丹田，强若不倒之翁，而后一切柔术单行手法，及宗门拳技，均可以日月渐进矣！<br>　　初练马步时，如散懒之人，忽骑乘终日，腿足腰肾极形酸痛，反觉未练以前其力比练时减退，此名为换力。凡从前之浮力虚气，必须全行改换，但到此不可畏难，宜猛勇以进。如初夜站一小时者，次夜加增数分，总以渐进无间为最要。又，站时若觉腿酸难忍，可以稍事休息，其功效总以两腿久站不痛，觉气往丹田，足胫坚强为有得耳！<br>　　足既坚强矣，则练手尚焉（手法详后）。练手之法：以运使腋力，令其气由肩窝腋下运至指颠，如是而后全身之力得以贯注于手，用力久则手足两心相应，筋骨之血气遂活泼凝聚，一任练者之施用而无凝也。<br>　　（二）呼吸　　肺为气之府，气乃力之君。故言力者不能离气，此古今一定之理。大凡肺强之人，其力必强；肺弱之人，其力必弱。何则？其呼吸之力微也。北派柔术，数十年前，乃有专练习呼吸以增益其气力者，成功之伟，颇可惊异！其初本为寡力之夫，因十年呼吸练习之功，有增其两手之力，能举七百斤以上者。南派则练运使之法多，练呼吸之法少。盖以呼吸之功，虽能扩加血气，时或不慎，反以伤身。后以慧猛师挈锡南来，传授呼吸之妙诀，于是南派始有练习之者。未几，斯术大行，遂于运使之时，兼习呼吸。而南派柔术因以一变。兹将慧猛师之口传秘诀记之如左：<br>　　呼吸有四忌：<br>　　（1）　　忌初进时太猛。初时以呼吸四十九度为定，后乃缓缓增加，但不可一次呼吸至百度以外；<br>　　（2）　　忌尘烟污杂之地。宜于清晨或旷寂幽静之所行之，晚间练习宜在庭户外，不可紧闭一室中；<br>　　（3）　　忌呼吸时以口出气。初呼时，不妨稍以口吐出肺胃之恶气，以三度为止。向后之呼吸，须使气从鼻孔出入，方免浊气侵袭肺部之害。又，呼吸时，宜用力一气到底，而后肺之涨缩得以尽吐旧纳新之用。而气力以生；<br>　　（4）　　忌呼吸时忽乱思想。大凡人身之气血，行于虚而滞于实。如思想散弛，气必凝结障害，久之则成气痞之病。学者不可不慎焉！<br>　　以上四忌，须谨慎避之。自无后患。迨至成功时，则周身之筋脉灵活，骨肉坚实，血气之行动，可以随呼吸以为贯注。如欲运气于指尖臂膊，及胸肋腰肾之间，意之所动，气即赴之。倘与人搏，则手足到处，伤及肤理，不可救疗。气之功用神矣哉！<br>　　洪惠禅师曰：呼吸之功，可以使气贯周身，故有鼓气胸肋腹首等处，令人用坚木铁棍猛击而不觉其痛苦者，由于气之鼓注包罗故也。但有一处为气之所不能到者，即面部之两颊是也。击他部虽不痛，惟此部却相反耳。<br>　　呼吸之术，当时北派最盛。而西江、河南两派，则以长呼短吸为不传之秘法。河南派则名此为丹田提气术。西江派则名之为提桶子劲（劲即气力之欲称也）。究之名虽异而实则无甚差别。其法：直身，两足平立，先呼出浊气三口，然后曲腰，以两手直下，而后握固提上，其意以为若携千斤者然。使气贯注丹田、臂指间，迨腰直时，急将手左右次第向前冲出。而气即随手而出，不可迟缓。惟手冲出时，须发声喊放，方免意外之病。自此以后，则手或向上冲，或左右手分提（仍须曲腰，与前同）。总以气血能贯注流通为要。又，向上冲时，觉得气满腋肋之间，左右分提时，仍伸指出而握拳归，俨如千万斤在手，则丹田之气不期贯而自贯矣！但提气时，须渐渐而进、有恒不断为成功之效果。学者须静心求之，勿视为小道野术，可也！<br>　　（三）刚柔　　柔术虽小道，精而言之，亦如佛释有上中下三乘之别。三乘维何？即刚柔、变化二者而已！其宗派法门，千差万异，虽各有其专家独造之功，而刚柔变化之深浅，即上中下所由判焉。<br>　　上乘者，运柔而成刚，及其至也，不刚不柔，亦柔亦刚，如猝然临敌，随机而动，变化无方。指似柔也，遇之则刚若金锥；身似呆也，变之则捷若猿兔。敌之遇此，其受伤也，不知其何以伤；其倾跌也，不知其何以倾跌。神龙夭矫，莫测端倪。此技之神者矣！但柔而成刚一段工夫，非一朝夕所能奏效。此上乘中技术也。<br>　　所谓中乘者何？即别于上乘之谓也。其故因学者初学步时，走入旁门，未蒙名师之传授指点，流于强使气力，刚柔无相济互用之效。或用药力或猛力等强练手掌臂腿之专技，不辞痛楚，朝夕冲捣蛮习，遂致周身一部分之筋肉气血，由活动而变为坚凝死坏，致受他种之病害。其与人搏也，寻常人睹其形状，则或生畏惧之心，而不敢与较。若遇上乘名家，则以柔术克之，虽刚，亦何所用？！欲谚云：“泰山虽重，其如压不着我何！”刚多柔少，之所以非上乘也。<br>　　术以柔为贵。至于专使气力，蛮野粗劣，出手不知师法，动步全无楷则，既昧于呼吸运使之精，复不解刚柔虚实之妙。乃以两臂血气之力，习于一拳半腿之方，遂自命个中专家，此下乘之拳技，不得混以柔术称之，学者所宜明辨也。<br>　　中乘之术，不过偏于刚多柔少之弊。然尚有师法派流。变而求之，不难超入上乘之境界。惟下乘者，无名师益友之指授，日从于插沙（乡鄙之拳师教人：用木桶盛沙，使紧，每日以手指频频插之，使指尖硬如铁石）、打椿（即用圆木一段，钉于地中，每日朝夕用足左右打之。初浅而次第加深，如能打翻入地二三尺之椿，则足力所击，遇之必伤折。此拳师教人练习足力之法，当时潮州、嘉应、肇庆等处，多爱习之）、拨钉（敲钉于板壁中，每日用手指拨之，以能拨出最深之钉为功效。如与人斗，指力到处，皮肤为之破裂，此亦西江派所最爱者也）、磨掌（磨掌之法：每日将掌边向桌缘、几侧等处频频擦磨，至皮外老结坚凝时，再以沙石勤搽，并以桐油等物涂之，总以掌缘坚、皮高起，刚硬如铁为止。故遇其掌骨斫落，无异金石之器也）之事，究其所到，不过与全未练习之人遇，则颇堪恐怖；如一旦逢柔术名家，鲜有不败者矣！<br>　　从此观之，斯道以刚柔变化能达于极品者为上乘，刚多柔少，谨守师法者为中乘，至于一拳一技之微，有刚而无柔，专从事于血气之私者，于斯为下矣！嗟尔后学，可不鉴诸？！<br>　　第二章　　五要说<br>　　术既有刚柔之判，而利害亦随刚柔而相生。练习者，须识之于始，慎之于初，而后可无伤身意外之患。此刚柔之术所宜择，五要之说所由生焉！<br>　　（一）初练习时，要渐进，不可猛进。<br>　　大凡未经练习之人，或已练习而因故辍弃术久者，其周身之脉络筋骨不甚灵活。倘遽尔用力过猛，轻则筋脉有张弛之痛苦，重则藏腑起震裂之大患。数十年来，士大夫皆以练习柔术为规戒，盖因少年爱习此道者，多罹残疾夭折之害，推求其故，实由于不知用力渐进之方，而又好逞血气斗搏之事。且以不遇名人，从事于下乘拳技，其受害大可惊叹！定性禅师谓此为长生之术，今练习者竟与斯相背戾，此所谓采术不良，岂斯道之咎也哉？！<br>　　（二）既得方术，要以恒心赴之，勤敏持之，不可中道停辍。<br>　　万事皆须有恒，而柔术为尤要。吾见与人谭及此道，爱之者十常七八。惟能始终不懈、达成功之境者，千百中难得一人。皆因无恒心所致。大可叹息也。此道能朝夜孳孳不辍，则三年小成，十年大成，获毕生之益，无一朝之患。既保一身，兼可扶危救弱，而长生视息，犹其余事者也。<br>　　（三）练习时，要节戒色欲与狂饮。<br>　　人身之气血，未锻炼则虚浮而无力，既锻炼则灵活而易动。倘于斯时不知节制慎守，则全副精华，必至若决江河，一溃而不可复收，反不若不练习者之为佳也。然此乃人生之大防，不仅为此道所宜然。少年诸生，皆宜谨守先圣之古训，而终身行之。<br>　　（四）已成功时，要静气凝神，涵养谨慎，不可有恃术凌人，与好勇斗狠之事。<br>　　吾宗之练习此术，乃有深仇隐痛存于其间，念故国河山已堕披发为奴之劫。虑筋肉废弛，勉奋鸡鸣舞剑之心。东海可移，此恨难消！磨精炼骨，留以有待。故吾人夙夜孜孜于此，非一人一家之微，假使天不亡汉，成功终有其时。宜默识此意，不可怀一毫凌侮他人之心，为吾宗之罪人也！戒之！戒之！<br>　　（案）现在光复大汉，已成事实，而强邻环峙，侵夺频仍。其痛更有十倍于亡明遗族者。愿读者更有所注意也。<br>　　（五）出外游行时，要谨遵宗法，皈依十戒（其戒约详后章）。传授他人，亦宜以此诰勉之。<br>　　吾宗术法，虽创始于达摩禅师，而推阐变化以臻大成者，则以圆性禅师（生于晚明，别创击剑术及十戒约规）为首屈一指。至明末诸老，避难南来，更欲以此为磨砻筋骨之具，斯道乃重放光明。其开始第一手，以左手握拳，右手拊其背，示反背国仇之意，不知者只以为开手作礼式也。地盆则以踏入中宫，亦为不忘中国之意。凡在外，如遇敌，欲搏斗，则先退三步，再进一步半，此为踏入中宫。再举手如第一式，若敌人系同宗派，则停手不交，此为少林最要之宗法。违之，则犯大不敬，同人必有以灭除之。十戒之约，始于圆性禅祖。后经痛禅上人稍为增易，明不忘祖国也。<br>　　（案）痛禅上人，即明皇族朱德畴剃度后之名也。上人，传闻系福王之堂叔。后数年复蓄发往粤西，谋举兵恢复，不成，又复归少林，旋为人侦悉，谋捕之。上人乃遁于台湾。依延平之子，欲有所陈。不听，遂郁郁还至淡水，死焉。闻上人柔术最精，当其在梧州时，捕者十余人，悉被次第抛置街心，上人乃得潜逃出险云。<br>　　第三章　　技击入手法<br>　　柔术一端，学之不难，求精为难。吾自初涉藩篱，至于今兹，垂二十有九年，走遍南北，所遇名人巨手，以数十计。凡秦晋燕赵齐魏楚蜀之地，其中名手极多，而以山左山右及秦鲁为盛。考其宗派，虽有传授之不同，要之，不出南北两宗之衣钵。穷其平日得力之地，与其深造精专之术，各有其长，不可以一端尽。有练一指者，有习一腿者，有专用力于呼吸者，有从事于跳跃以为能者。争奇斗异，如当春之花，纷华绚烂，不可思议。倘不得高明以指示择别，则如披沙拣金，终无自得之妙。故每与名手遇，则缓其特长，急其寻常致力，与其初时入手之方。籍以观察各人派别，以为汇归变化之基。以此数十年来，求友不可谓不勤，询访不可谓不多。合而观之，始知师法虽有异同，而入门之矩获，则相差实无甚悬远。兹将次第列记于左方，不仅留当年鸿爪，亦以使后人按迹而求，不至漫无津涯也。<br>　　（一）地盆　　南派曰地盆，又曰地盘，北派曰马步，河南派及蜀黔楚等处曰站桩，名异而实同也。<br>　　地盆之法，为初入门时所必要，藉此练气下行，不独增长足力，且可免血气上浮，致身干上重下轻，稍一动作，即觉喘呼足颤，有不打自跌之患，故地盆宜于初时痛下站立之功。<br>　　地盆有三，随学者取便习之：<br>　　（甲）八字地盆　　足如八字形，两腿蹬下，与骑乘无异。<br>　　（乙）一字地盆　　此式如一字形，祗须照八字式，将脚跟向前稍移，使两足平排如一字可也，但此较八字式稍难，学者须将八字式练过旬日，再进此也。<br>　　（丙）II字地盆　　又名川字地盆，其法不过较八字式，将两足尖朝内收进，即成此式。但此式须将膝向前作跪式，令后脚跟起，而足尖落地，此练习足尖之意也。<br>　　地盆有四忌：<br>　　（甲）忌两腿蹬下，不能平正，不平则不能得力。<br>　　（乙）忌站立时腰背湾曲，腰曲则气不能下。<br>　　（丙）忌一站即起，使两腿全不受痛楚，则进功必缓而无成。<br>　　（丁）忌肩耸头斜及眼光乱视。凡练习时，肩窝欲平，头颈欲正直，眼光欲平正。<br>　　练习时，两手高插肋间，听气下行，迨至腿力实到酸痛难忍，无妨略事休息，总以站立时刻，逐渐加增，以至两腿无痛苦而有力为功效也。<br>　　（二）手法　　手法虽有各家之别，其渊源要不出岳氏之双推（武穆少年时喜技击，倡双推手法，后世多宗之），就余所见而论之：北派尚长手，南派尚短手；长手贵力足，短手能自顾。平时练习，非长手不能达气；对搏时，非短手不足以自保。故长短互用，刚柔相济，为此道之正宗。兹将南北派之各家通行手法讲之如左：<br>　　（甲）牵缘手　　此即双推手之变化。法用左右手作回环护拦之势，其两手指端至练熟时，必作连环式如上。此手能练圆时，则指臂灵活，一切手法，皆不难迎刃而解，此为初学步时所当经心练习者也。<br>　　此手之用法：如敌人以手或木棍击来，则以左右随势缘格，敌手与物遂落空不能中，于是再进逼一步，随机以取敌之要害。<br>　　此手又名猿手，盖猿每遇，必用此种手式，灵捷异常，故即以之为名云。<br>　　（乙）缠手　　此手又名阴牵缘手。与前手稍不同者，前手阴阳互用，此手纯用阴（即掌下覆之式）；前手作正面势，此作侧势（或左侧，或右侧），譬如手朝前缠，右手则从腋下（乃左手腋下），尽力格出，如是循环，或左右练习，自能有功也。<br>　　此手又名蛇缠手，盖取与蛇之缠绕树枝相同，以故纯用覆掌阴手出之。<br>　　此手用法，与牵缘相异者：牵缘取正面之格拦势，此则取其侧面，乘势以挥击敌人之腋窝，且并作回护勾格下部遇敌之用。能熟练之，自有妙境。<br>　　演练时，手向内缠，非向外缠，观勾格二字自明。若向外缠，则与之相去已甚，学者谨记之。<br>　　（丙）长短分龙手　　北派最喜练此手，吾所见名师巨子，其演练手法，即开始出此。盖方家技士以此为演习最冠冕。其法：用手左右分排，如左长则右短，右长则左短，故又名排闼手，江湖卖艺者则名此为开门手。<br>　　此手之用力，以前肘及掌缘向外翻滚，而两掌心必须相应，且练时足作子午桩（桩步详后），下半马（即身稍蹬下之意），力自肩窝腋里运出。<br>　　此手用法亦为分格之用。到熟练时，即格即打，即打即格，无须重行换手，换手即迟慢也。<br>　　（丁）剪手　　此手阴辟阴阖，相叉如剪，故名为剪手。<br>　　此手之用力，亦以掌缘及两肘为要。但有一最宜注意者，两手叉剪时，身宜稍侧，而胸向内吞，如是，与敌遇，方不至被紧逼，且不失其宽绰进退之势。<br>　　此手法之用：可以格压敌人之手，而取推排敌人之势。在善于妙用耳！昔在川黔时，遇一人，以剪手名家，因其练习勤苦，两臂如铁，如人与搏，经其两手叉剪，则手骨必折断。亦江湖中之绝技也。<br>　　又，剪手之取势，身宜稍侧，左剪则左手在前，用右手尽力斫入，以右手叉压至左手肘湾外一寸余，否则，恐被敌人封逼，致不能变化，此最忌也（右剪时同）。又，剪叉时，无论左右侧，前后手俱宜稍平，倘前手失于湾曲高起，其弊害亦可虑也。<br>　　剪手颇具变化，叉合时，两掌向上，名为阳手；一分开则变为阴手，其式如骨牌中之长三形，可以乘势而点击敌人之咽喉及目部要害处。<br>　　先师高泺园先生教余曰：剪手最灵快，取敌亦甚得力，能精炼则受用无穷。惟有一事须谨记者，凡无论何手，如系使用掌时，其拇指须紧贴掌缘，微带曲势，切不可放开，此在平常练习时，经心记之，久则习惯自然，自无拇指分开之弊，前四指亦须紧排平直，此通行法耳。<br>　　（戊）斫挑手　　又名切手，取如刀之斫切物也。此手有双斫与单斫之分：单斫则一手挑拨，一手斫击敌人之膀肉，及脉根耳部或腿部等处；双斫则两手长短齐出，带挑带斫，极为便捷可法。<br>　　此手操法，即从剪手稍为变化，虽名为切手，但出手时，总宜侧身排掌，斜向斫出，方能得力。<br>　　（已）托手　　黔派名为托天手。操练时，亦宜左右分演。如左手托上，右手则向身侧勾拔而下；右托，则左手亦如之，故又名为前托而后勾。托用掌心力向上托起，若端长木盘然；勾用腕力指力。<br>　　此手用法：可以托开敌人之手臂，乘机以拊击其膀后，使其立身不稳，力无所用，取侧势故也。<br>　　（庚）插手　　此手又名点手。有掌插、指插、骈指插、三指插、等等之异。然此非于气功习练精到，不易学步。掌插稍易，一指插为最难。南北各大家以此著名者，仅寥寥数人而已。此于柔术，乃上乘宗法，非三五年功夫所能见效。闻之师言：昔游黔中，于铜仁府城，遇一胡某，练一指之功，用五十年之力，且破产交游，足迹遍南北，所遇名手极多，故观其出手，一步一趋，皆有师法，为吾人平生所仅见。闻以在黔中作烟贩标手为生活，当此鲜有敌者。有人为余道：胡某当标客时，年已七十余矣，暴徒嫉恶之，约十余人，各执长柄铁矛，围击于茶肆中，胡某声色不动，铁矛击至，微以指敲之，纷纷堕地，其技亦神矣哉。旋与余订交，颇相得。然衰年龙钟，犹向予问剑术不已。其雄心真近世罕与匹俦者，岂非异人哉！<br>　　此手法之名目甚多，其要总不出于此数种之变化。然所最宜注意者，初入门时，不妨广为练习，以坚筋骨而别门户。操之纯熟，则迅择一正宗手法，专求精到，如士子读书，贵先博而后约。斯道何独不然？！吾师尝谓余曰：手法愈简一，功夫愈精到，总以恒心敏力赴之，自能抵神化境也。若只求法术多，千通万晓，而自己无一独到处，则终属下乘，卑卑不足言也。<br>　　（三）掌法　　掌法为北派擅长之技，少林则以骈中食两指为宗法。至般慧禅师起，亦曾创习掌力，惟与北派异者，北派多四指紧排，拇指曲贴掌缘；禅掌则钩四指如鹰爪，北派谓之柳叶掌，南派则谓之虎爪掌。要之，形式名称虽不同，而其用力则一也。其一维何？即指向外翻，注力掌心是也。<br>　　掌法之平时练习，以岳武穆之双推手为宗。总须肩窝吐力，气贯掌心，为最当注意之事。又，掌之制敌，以按入胸肋心穴为度，他处不能用。且有双掌齐出及单掌独进之别，在学者神而明之，随时变化可也。<br>　　般慧禅师习此二十余年，因用力之勤而颇有所悟。兹将其掌诀歌记之如下：<br>　　气自丹田吐，全力注掌心。按实始用力，吐气须开声。推宜朝上起（掌须朝上，敌始易于倾跌），紧逼短马蹬（紧逼而后出掌得力，短马而后可以自顾）。三字沾按吐，都用小天星（小天星即掌尺脉上之锐骨）。<br>　　铁斋氏曰：掌法先用指，点入敌之咽喉部，再平掌按下，觉掌心正及敌人之心窝，而后放全力吐出，但吐出时，须开声一喊，令敌人心房猝然一惊，则掌力始恰到妙处。然此须精熟者始能为之，更不可轻易用此，草菅人命也。<br>　　（四）指腕肘拐之练法　　指掌之法，已述如前矣。腕力与肘拐骨力，均须练习。吾师曾训余曰：一身均宜练到，始可有用而免他患。若专主于一，虽为求精之道，久之则血气偏枯于一处，而身乃受其大害，故博而返约，约时仍不可忘博，否则，终归下乘也。<br>　　腕与肘骨之练习，即用剪手变化。如剪手阴开时，即肘骨用力处，剪手则平掌而出，此则手作勾拔势足矣，仍宜左右前后，横拐纵拐，使腋里之力平分，惟此有二忌焉，学者须留意。<br>　　用拐须迅速如风，防敌人之挑斫，故忌迟。<br>　　用拐须短马，放拐时变为半长马，以免拐高，易被敌人乘虚理入腋下之患，故用拐忌高。<br>　　拐之制人，多在稠人广众中，少则不可轻用，用时更须取侧势，如前后拐，则收宜捷速，否则后防斫击，前防挑理也，记之记之！<br>　　（五）横力直力虚力实力之辨别　　&nbsp;铁斋氏曰：不学之人，虚力多而实力少，有直力而无横力。此为确有阅历之言。横力之练习，以分龙及剪手，习之久则横力生焉；直力则由于吐自腋里为实直，否则虚直而已。其根源视气功之深浅厚薄为辨，能于吾宗所秘传之龙虎豹蛇鹤五种拳法精熟有得，则此又其浅焉者矣。<br>　　秋月禅师曰:“练到骨节通灵处，周身龙虎（即血气之称）任横行，掌心力从足心印，一指霹雳万人惊”。学者宜精心玩此，则于吐气用力，当得其三昧也。<br>　　第四章　　&nbsp;&nbsp;&nbsp;通行裁手法<br>　　其一&nbsp;挑手&nbsp;斫手&nbsp;拦手&nbsp;切手<br>　　挑即上挑敌人之手，斫即顺势斫下，拦即将敌人之手与物拦开（此为横手），切即乘机直切而下（亦格手也）。此乃川黔湘楚柔术家之通行裁手法。惟为初入门者所不可不知。迨到精熟时，则应变无方，行所无事。所谓不期挑而自挑，不必拦而自拦。此中妙境，名家巨手能知之，浅尝者难喻也。犹记三十年前，余游秦中，在泾源遇一高姓者，以精于猴拳着声关内外。予与之订交六阅月，谈艺颇密。其手腕之灵捷矫健，腰腿之轻柔活泼，洵近世中之健者也。尝语余曰：吾辈遇敌时，出手当如飘风迅雷，使其闻风而倒，哪有手迹可寻？此吾秦中俗语所谓“打来勿许见，见时不足算”也。则其技之神，亦可于言外见之矣。<br>　　其二&nbsp;封手逼手&nbsp;擒手&nbsp;拿手<br>　　封手者，即封关敌人之手，使不能活泼变化也。逼即乘势紧逼，进马一步，作吐放之势，使敌立足不住也。擒拿本为一手，即擒按敌之手或要害之处，使敌不克动弹也。故就次第而言，封先而逼后；封乘机而逼取势。擒拿则又属单行手法，与封逼不能牵同。此为初学而言，亦系一种制敌取胜法门。若至于熟练精到时，此等手法，皆可不用。盖以吾辈一举手投足之下，敌已失其手足活泼之力，不必吾封而已自封之也。倘遇名家，则此种手法，更不可轻用。大凡技击家之逢敌手，总以先用探手，观其宗派家法，与其得力深浅，而后可以变化应敌，握机进取。倘若江湖俗子，辄欲浪肆封逼之陋术。一旦偶逢强手，不能封人，先已自封。且逼之既紧，退步无地，不独取败，亦且见哂于大方。学者所当谨识也。<br>　　据西江派巨子熊剑南先生之秘传遗语，谓擒拿实系两手，且有专家法术。在此道中，乃一独立宗派，其秘诀，在深悉人身气血流行之时刻，与其脉络穴道之部位，若按时按穴而擒拿之，可以随轻重而致其性命之死生。平日练习之手法，约有七十余种之多，（与抚七弦琴之手法略同）而擒拿则其总称也。<br>　　剑南先生又云：擒拿学之难，传之初非易易。在昔先辈，诚厚慈善之家，精此者尚有数人，西江中不过一二人，余皆湘楚黔蜀诸名手。后以此道传非其人，常有滥用伤人事，以故先辈恐遭天谴，相戒不轻传授。百余年来，此道遂如广陵散，不复留遗在人间。绝技失传，致断薪火，殊堪重叹！又闻泺园先生云：数年前，在荆襄遇一道士，颇精此术，惟未见其施用，故不知造诣何如。是此道尚不至绝迹。惟闻见寡狭，觉不敢臆断耳。<br>　　第五章　　&nbsp;&nbsp;&nbsp;解裁手法之真诀<br>　　上论八手，不过为入门者略言及之。其实，敌手之可以裁可以解者，定属门外汉。若名手内家，其手法变化无方，瞬息即异，岂有易于解裁乎？对手相逢，力敌矣，则观变化；变化同矣，则观捷速；捷速同矣，则观机巧；机巧同矣，则观平日得力专工之深浅与造诣之精粗。而优劣胜负判焉。倘系智均力敌，则两雄一举手即知，不致妄相水火也。<br>　　或问曰：然则如先生言，解裁手法可以不必学矣。曰：此道有虚实常变之别，明乎此而后可以言解裁。何则？如既名为解裁，必须敌出实手，而后可以解之裁之，虚则不能解与裁也。故可解可裁者，法之常；随机生巧者，法之变。常则有迹可寻，变则神明莫测。倘系外家，出手即露四相，此等敌手，凡入门半年者，即裁之解之，而有余矣。四相维何？即：<br>　　（一）&nbsp;挥拳高举，辟头而下。拳即高举，则腋部必空。其病一；<br>　　（二）或长拳冲入，手臂伸直无余，且拳之收入又迟缓停滞。手直则钝，不伤则折，其病二；<br>　　（三）既无马步桩法，长身直立，如僵立之碑。直立则后虚，一动即跌，其病三；<br>　　（四）怒气腾涨，进退甚猛，血气上升，手足无主。怒则心昏，自动不知，何能胜人？其病四。<br>　　既现此四相，可以不言而知为外家。此等出手，挑之、斫之，拦之、切之，或随意封逼之，随意任行，毫无碍事。盖以此等人，手既高举直出，全身之空虚甚多，自由解裁，可以左右逢源，此尚为学之未精者言之也。倘系老手名家，则视此如玩弄小儿，又何裁解之足云。盖裁解手法，乃斯道之浅，而非斯道之深者也。至于名家相遇，则出手无隙之可乘，手本虚也，不拒则实；手本实也，按之则虚；观其进也而实退，势若缓也而实捷。声东击西，欲虚反实；矫若神龙之游空，猛如虎兕之出柙。此所谓棋逢对手，争胜负于毫末之微，乘机势于黍米疏密之际，又岂一挑一拨，半封半逼之手法所能解裁见功乎？吾故谓解裁非此道之精者此也。<br>　　虽然，解裁亦有一定之方法，又不能不为初学者道也。兹示之如下：<br>　　（一）&nbsp;&nbsp;&nbsp;高来则挑托<br>　　（二）&nbsp;&nbsp;&nbsp;平来则拦格<br>　　（三）&nbsp;&nbsp;&nbsp;低来则斫切。&nbsp;&nbsp;&nbsp;以上三项，本文自明<br>　　（四）&nbsp;&nbsp;&nbsp;势猛则乘其势以猛还之。&nbsp;&nbsp;&nbsp;凡来势猛，必上部重而下部轻，先避其势，后乘其虚，取侧势而击之，无不应手而倒，所谓以猛还猛，是在精熟家之妙用耳。<br>　　（五）&nbsp;&nbsp;&nbsp;力强则借其力而顺制之。&nbsp;&nbsp;&nbsp;借力之法，亦与此同。术家所谓“借他千斤力，不费四两功”即此意也。<br>　　（六）&nbsp;&nbsp;&nbsp;敌力胜于我，则取侧锋以入。&nbsp;&nbsp;&nbsp;敌力强，若踏洪门以进，则易于被敌制，而不能进退取机与变化。<br>　　（七）&nbsp;&nbsp;&nbsp;敌力弱于我，则踏洪门而进。&nbsp;&nbsp;&nbsp;术家通称正入为踏洪门。吾宗则名为上中宫。<br>　　（八）&nbsp;&nbsp;&nbsp;动手欲防敌人足，须注意其肩窝。&nbsp;&nbsp;&nbsp;大凡用长腿飞击时，其肩窝必先耸起，此定式也。<br>　　（九）&nbsp;&nbsp;&nbsp;有时偶尔不备，被敌从后突忽围抱，可急下半马，先以头向后撞击敌人之面鼻。因抱时彼此之头部，正对准也。倘一击不中，再乘势以足向后提去，以取敌人之下阴部，无不松解者。倘二击再不中，则吞气一口，鼓力周身，猛起肘拐，以冲击敌人之胸肋腹部等处，则敌虽勇亦难支架不退也。此为初学之解裁法。若系名家，精听声术者，虽在暗夜中，尚能有以自卫，不易轻为他人制，即被制，亦应变有方，使敌自毙。盖以用手暗中趁不备而围抱人者，乃痴愚者之所为，其解裁非甚难也。<br>　　（十）&nbsp;&nbsp;&nbsp;凡与人搏，切不可用手沾实敌人之手与物。盖不实则虚，虚则易于变化。此初学步者不可不知之术。若于吾宗拳术精习有得，则阴阳虚实，神变无穷，此等解裁法，真卑卑不足道也。<br>　　以上十法，均通行之解裁术，惟有两大端，须精心求之者。（一）为求名家巨子之确有宗法者，悉心而学之。先练其常，后精其变；气力交修，手足双练；不安小就，苦求大成。则纯技专术，自能强身济世。此等解裁，一点即通矣。（二）须自己有所悟入，始能受用。人之手足，同具于天，此往彼来，举动无甚悬殊。习之既久，始能随机生巧，在学者勿骛驰虚泛，皈依精到。凡一切有形之手术，皆成筌蹄之末技耳。<br>　　澄远禅师为吾宗技法之神手，能于百步之内，令敌倾跌，莫能起立，人以为神功所致。师自言：此由平日精修纯练得来，及到功夫圆满，则神乎？非神乎？自己亦莫测其妙。盖以三十年练一印掌，初悬薄板于壁，朝夕午频频运掌心印击之，久则去板，置有声之物，（如鼓锣等物是也）于夹壁中，习之如前，久则掌力印处，物为之应而有声。如是由近而远，十年则寻丈内外，人亦觉痛苦，则气功神矣。迨至勤修再二十年，虽百步内，人亦立足不住，似不谓之神而不得。然！其实则平日精修积累而来。吾释神通广大，无量无边，区区末技，又何神之足云！特患世人不勤苦精恒以求之耳！吾实不敢以神功欺后人，效江湖游技之徒所为也。兹将禅师偈言记之于左：<br>　　功夫深处莫可言，可言之术皆筌蹄，能于生死参解脱，佛法广大正无边。<br>　　第六章　　&nbsp;身法示要<br>　　学者既于地盆（即马步）、手法、掌法、解裁手法等，知其用力之道，练习之方，则于此术已获十之五六，似不可不进而求诸身法。盖身法为斯道之中权关键，须于手足之动作，灵通一气，进退有方，趋避得机，起落（即长马短马之谓）如式，变化迟速，不失其矫健敏快之法，如是而后法术完备，应用得力。吾宗之身法等，详述于龙虎豹蛇鹤各拳式中，学者精练而深求之，自当有得，故不赘及。兹将南北各派所通行者，记之如左方，亦博学多识之意云尔。<br>　　其一&nbsp;进退法<br>　　身之进退，其机其势，千差万别，争于黍米秒忽之间。有一步进，有纵跃寻丈之进。其退也如之。又有左进右进，与左退右退之别。或阳退而阴进，虚进而实退；或以进为退，以退为进，以及猛进猛退之方。长马进与短马进之法。种种法规，不可以一端尽。要在学者，取机乘势，自由进退可也。<br>　　吾宗之寻常进法，必用短马，紧取侧势。盖以不进则不能逼，不能逼则两臂之力，难于击中要害，且易于躲让，使力不能十分充足，此为最有关系者也。退则多因不克得手，故退一步而再乘机进也。今将寻常进退法歌诀，志如左（此乃川黔中同道友人之传语也，亦为后学所当注意之事）：<br>　　进步捷如风，失机退宜快；乘势侧锋入，身稍向前迈（身之上段微向前扑）；掌实即须吐，发声使惊怪；变化如蛟龙，迟速分胜败。<br>　　又，身未退而胸向里折则为吞（如敌以拳或掌或物器等平胸刺击而来，倘其物短则身稍折而敌之物即落空，再乘机拦格，或取侧势以进，此为吞身法，用之甚多，须精练之），以单掌或双掌推击则为吐，取其力从腋里肩窝吐出故也。<br>　　铁斋曰：人当正面而立，如敌以拳与器平胸陡至，则右足稍退一步，即成侧势，再用左手格避，而右足前进一步，即取击势，惟一退步时，手既起而身变作半马。此亦身法之一端，在速快耳。<br>　　又曰：前所谓右足前进一步即取击势者，乃泥守规则之语，究之进右足，实不如进左足之为迅速。且较进右足尤为得势云云。铁斋为少林派之巨子，前清康熙时，隐居潮州，以授徒自给，其及门受业者，以数百计，少林家法，赖以不坠。每于寻常一进退之微，皆必求其精到无弊而后已。由是观之，斯道又岂粗心人所能登堂入室者乎。<br>　　其二&nbsp;左右趋避法<br>　　进退乃取势之方，趋避为乘机之地。兵法所谓避虚击实，声东击西等语，无一不与此道息息相通。不过彼为群与群斗，此为个人与个人斗而已。无论如何技精力足，总不能不有所趋避，因有所避而后有所趋，此为一定之理。趋左则避右，声东则击西，随敌之动以为方，观敌之机以为用，明于术而不拘于术，击其要而不见其迹，此真所谓变化无方，心手两忘，神而明之，存乎其人者也。兹将趋避歌诀志如左：<br>　　趋避须眼快，左右见机行，趋从避中取，实自虚中生，山重身难压（方语所谓泰山虽重，其如压不着我何？即避让之意也），隙开进莫停，势猛君休虑，四两拨千斤。<br>　　至平日练习之法，以精熟吾宗拳技，则马稳而身灵，到时自能左右逢源也。<br>　　身法总以转侧灵巧、进退阖辟（即左右避让是也）稳静、起落（马步起落是也）得势为名家衣钵。至于变化莫测，出人所不能防、不能制者，是乃在乎苦心独造之士，不可以常法绳之也。<br>　　第七章&nbsp;&nbsp;&nbsp;拳法之历史与真传<br>　　此乃依寻常世俗之通称，故名之为拳法。其实各名家巨手，少有用拳者，况以吾少林为南派之开山祖乎！试观吾少林所练习之手式，百七十余手，用拳者不得十分之一，即用拳矣，亦不过握如虎爪，从未有五指齐握之平拳也。盖以平拳而出，乃见笑于方家之事，即以实用而言，平拳之制胜，力分而不能中要害，又何济于实用乎？兹将吾宗之拳法叙之如下：<br>　　其一&nbsp;&nbsp;&nbsp;五拳之发源<br>　　少林手技，以五拳为上乘至精至神之术，非于此道有所悟入，或工夫欠缺，气力未纯者，皆不轻易传授。顾非吝惜隐秘，因此中三昧，不易通晓，即朝夕从事于斯，若不悟其用精用力之微，亦不过袭其皮毛，终无是处。此柔术学之所以非易也。<br>　　五拳之法，人多以传自梁时之达摩禅师。其实达摩师由北南来时，居于此寺，见徒从日众，类皆精神萎靡，筋肉衰惫。每一说法入座，则徒众即有昏钝不振者。于是达摩师乃训示徒众曰：佛法虽外乎躯壳，然不了解此性，终不能先令灵魂与躯壳相离，是欲见性，必先强身，盖躯壳强而后灵魂易悟也。果皆如诸生之志靡神昏，一入蒲团，睡魔即侵，则明性之功，俟诸何日？吾今为诸生先立一强身术，每日晨光熹微，同起而习之，必当日进而有功也。于是乃为徒众示一练习法，其前后左右，共不过十八手而已。今详述如下：<br>　　先排步直立，呼浊吸清，挣腰鼓肘（此乃足肘），凝神听气，正体努目，此为入手之内功。<br>　　朝天直举　　解曰：即以手朝上伸举，气贯三焦，左上则右下，两掌须平，掌心相印，名为朝天踏地，此为二手。<br>　　排山运掌　　解曰：上式演毕，即将足排开（一尺余距离），用柳叶掌向前推排，左右前后，次第推运，仍须力贯掌心，气发丹田，有猛虎推山之势，此为三手。<br>　　按：此与岳武穆之双推手法，甚觉相类，不过，岳系双掌齐出，此系单掌，前推后应，微略异耳。<br>　　黑虎伸腰　　解曰：前式毕，收足正立，再开短马，两手仍作掌式，左右分推，由短马变为高马（先低后高），必须以腰用力，两掌齐出，且伸满时两掌心与后足心更须相印，如是左右前后，起落伸推，久则腰膝坚强，收功甚速。此为四手。<br>　　雁翼舒展　　解曰：伸推毕，收马排足，略事休息。于是再吸气一口，下贯丹田，用手紧贴腿部，运腋力由下渐起，以平肩为度，如舒雁翼，且两手起落时，足根随起，落则随落，腰须硬实，足尖得力，两手起时，隐觉气贯胸开，肱涨指热，方为得益。此为一手。<br>　　揖肘钩胸　　解曰：此手先排正两足，再以右足或左足踏进一步，以阳掌平排揖下，至膝为止（先曲掌，而至膝则变为平掌），收转时，以掌渐次作钩曲势，紧贴至胸，腰稍向后翻，使气注丹田，力鼓两肘拐。但揖下时，身须低伏，后足根不可离地，此练习气功之手。河南西江两派，及川黔湘楚等处之拳技家，多依此练习，亦少林宗法之衣钵也。此为一手。<br>　　挽弓开膈　　解曰：此与世俗所传之八段锦中“左右开弓如射雕”正复相类。其不同者，在此系短马，彼系正立，其效遂相去甚远。如练习时，可依骑乘射球之式，腰须后翻，一字地盆，即为合法。此为一手。<br>　　金豹露爪　　解曰：上均掌式，此乃变为豹拳式也（豹拳式指之前中二节作钩勒形，大节与掌背平齐，拇指亦作曲形紧贴掌边）。练时如左手拦护，则用右手作豹爪拳，尽力冲出。两手循环练习，必须开声吐气（拳吐出之时，必须与拳力相应），两足仍作半马，用力与前无异（即腋力是也）。此为一手。<br>　　腿力跌荡　　解曰：前皆用手，此乃用足，&nbsp;其法有四：<br>　　足尖直踢：此踢足须稍低，高则无力而有病。<br>　　横腿扫击：此出横腿，其势如扫，身须取侧，收腿宜速而稳。<br>　　长腿高举：此腿法颇不可轻率施用。因此举起甚高，身法之虚空，在在堪虞，若遇名家，易为人制。须练习精到，出落如风，始可免意外也。演时左右前后习之，必须力贯足尖为要。<br>　　钩腿盘旋：此法脚尖由外向内钩盘，练时两足如画大圆圈，身法仍以半马为宜。<br>　　以上亦四法，合之以前成十八法，又名十八罗汉手。此达摩师之开宗手也，在当时不过为强精壮骨之用。至达摩师圆寂后，徒众星散，几绝衣钵。数百年后，乃有觉远上人，以严州某名公子，因事而剃度于此，性豪迈，素娴技击及剑术，得此而变化增益之，共为七十二手。即上段五式之各前十五手（三手重）是也。化散式而为整式，且参互错综于其间，以尽其法之体与用，亦吾宗之马鸣龙树也。自是之后，人颇精于练习，少林之名遂渐着。俗士名人，亦有远道来学者。上人知此术不足以称绝技，乃谢绝生徒，改俗装，挟资游西北川楚滇蜀各地，欲求精于此者而师焉。上人云：“至兰州（陕之兰州），遇一叟，年六十余矣，以小贩为生活。上人寓旅舍，一日见该叟自肆中购油酱归，道过闹市人丛中，偶不慎，其物污某暴客衣，客大怒，即出其巨臂作掌颊势，三击皆不中，叟谢罪益恭。暴客愈怒，再举其腿踢之，叟乃大呼曰：‘污衣吾知罪，然非一击可了，若不念吾年老，必死于贵客拳腿之下，望恕之恕之！’且急避于市旁墙阴下，手作揖式谢罪。暴客怒仍未已，踏步赶踢之。斯时市人皆为该叟危，而余尤抱不平，以为此细事，且彼白发叟，何能经此客一击，不死则残废无用耳。正欲急出手解救。不料该叟见暴客不可理喻，欺人百步，乃静立墙阴俟之。该客先赶至，首起一脚，叟侧身让，击力太猛，墙土纷纷裂坠。暴客再踢，叟再让，至三踢，则该叟身微侧下，以左手轻挑，右手骈两指在暴客之足背处敲击一下，视暴客已跌地不能动，且唇青面白，若痛不可忍者。旋经人解散扶去。于是市人同惊老叟有拳术，而余为尤异之。因尾老者行，至市后尽处，有小屋数间，老者归而叹息，颇露不安之状。余乃不嫌唐突，叩门访之，相见通姓名。始知叟李姓，先本中州人，数十年前，迁于兰州，子一人习木工，并言俄顷该暴徒之无礼，言下叹息，若有深忧。余曰：‘以叟之绝技，一暴徒不足虑也。’叟摇首曰：‘此人乃江湖恶痞，吾不幸而遇此，刻虽无事，终必不能休息，使余年在少壮，余亦不畏，今力衰，又寄居客旅，与君无异，恐朝夕遭暗算也。’余乃乘机进曰：‘叟能从吾作汗漫游乎？’叟曰：‘偶尔相逢，何能以此累人？余尚有子，形影莫离，合之足下为三人，长途殊不易也。’余乃实告以余之此行，系访求此道高明之士，并少林之宗派。叟闻余言，叹息答曰：‘余实浅学。君既不弃，余可为君绍介一人，即余之老友白玉峰是也（白氏山西太原人），此乃近世技击家之泰斗，大河南北，莫与伦比。余乃小巫之见大巫耳！刻居洛阳，以授徒自给，君可访之。倘渠肯相就，少林当树一绝技！’余乃强叟行，其子亦相随，至洛阳，见白氏。躯干不大，而精锐之气逼人，年五十余，壮健非常。叟为绍介，同居洛之同福禅寺。朝夕求教，倾心请益。”叟与白氏感上人之诚，遂同归少林。未几，白氏竟自愿剃度。因白氏妻早丧，无子，仅伶仃一人故也。叟子旋亦皈依禅林，改号澄慧。惟叟在寺尚十余年，未曾剃度云。<br>　　少林自得白氏与李叟，技术一变，融合旧时宗法，而创增为百七十余手，内外交练，遂成少林派中之神妙绝技。皆觉远上人一人之功也（闻此系金元时事）。<br>　　白氏之技，气功最精，且长剑术。家初裕，以酷嗜此道，凡过客之以一技半长进者，无不养之。久则家为中落。氏更倾产携资游四方，技日进，至无以存活，乃授徒自给。自归少林，益勤修猛进，取旧法而融会贯通之，并增加为百七十余手。分名之为龙虎豹蛇鹤五式。而斯道乃集大成。此白氏之功，为不可灭也。<br>　　李叟少年时，闻以擒拿著名，后商贩于兰，不肯以技显，平生喜练大小洪拳（大小洪拳创自北派，凡陕洛川楚等处多宗法之。其拳式手法颇花妙，虚演可玩，惟于实功不甚得力，而江湖卖技者流尤喜学之）。故身法甚灵捷，以掌法骈指为专门绝技，并精棍击。后少林有棍击一术，即为叟所传，其棍共只七法：（一）点（二）拨（三）扫（四）撬&nbsp;（五）压（六）坐（七）退跃。其法甚精，惜近世竟少传人，殊可慨矣！<br>　　按：李氏之棍，系单头式。练习时，棍巅斜竖，两手擒棍之末端，相距尺余，以棍左右向上划绕，棍尖作圆圈式，以手之虎口（即拇指上缝中是也）用力，此式熟，再开马，随棍之转侧，而身法出焉。倘能于拳式中熟练，则易于致力，否则颇难入门也。<br>　　其二&nbsp;&nbsp;&nbsp;五拳之精意<br>　　少林技术，自白氏来而宗法一变，初本为强身之练习，继乃成技击之绝学。推其渊源，白氏实集其大成。白氏曰：人之一身，精力气骨神五者，必须交修互练，始可臻上乘神化之境，否则江湖之野技，其不足留法传世也必矣。以是创此五式，内外并修，而技乃神。今述其秘传之拳法精意如下：<br>　　龙拳练神　　解曰：练时周身无须用力，暗听气注丹田，遍体活泼，两臂沉静，五心相印（即手心足心与中心是也），如神龙游空，夭矫不测。<br>　　虎拳练骨　　解曰：练时须鼓实全身之气，臂坚腰实，腋力光沛，一气整贯，始终不懈，起落有势，努目强项，有怒虎出林、两爪排山之势。<br>　　豹拳练力　　解曰：豹之威，不及虎，而力实较虎为巨。盖以豹喜跳跃，腰肾不若虎之弱也。练时必须短马起落，全身鼓力，两拳紧握，五指如钩铜屈铁，故豹式多握拳，又名金豹拳。<br>　　蛇拳练气　　解曰：气之吞吐抑扬，以沉静柔实为主，如蛇之气，节节灵通，其未著物也，若甚无力者；一与物遇，则气之收敛，胜于勇夫，有经验者自能知也。练气柔身而出，臂活腰灵，骈两指而推按起落，若蛇之有两舌，且游荡曲折，有行乎不得不行，止乎不得不止之意，所谓“百练之钢，成绕指之柔”即为此写照也。<br>　　鹤拳练精　　解曰：此拳以缓急适中为得宜，盖以鹤之精在足，鹤之神在静。学者法此，故练习时，须凝精铸神，舒臂运气，所谓神闲志暇，心手相忘，独立华表，壁悬千仞。学者瞑心孤往，久练精熟时，自能于言外得之。非仓猝所能领悟也。<br>　　能于此五拳习之既精，则身坚气壮，手灵足稳，眼锐胆实。倘与人搏，出其一指半足之功，便可压倒群流。如至乎神化之境，则其效更有不可言者矣。在学者苦心孤诣求之，幸勿视为小道，而弃之于半途也。弃则与不学等耳！<br>　　其三&nbsp;附述<br>　　（甲）&nbsp;&nbsp;&nbsp;用力暗诀&nbsp;&nbsp;&nbsp;觉远上人曰：力以柔而刚，气以运而实。力从气出，气隐力显，无气则力自何来？俗家之力，其来也猛，而其著实也，多浮而鲜沉；名手之力，其来也若在有意无意之间，而其抵隙沾实而后，全力一吐，沉重若山，可以气透肤理。此其故：由于俗家之力刚，名手之力柔；刚则虚浮，柔则沉实。习之既久，自能知晓。盖以一掌或一拳之打出，手一着力，则气有三停：一停于肩穴，二停于拐肘，三停于掌根。如是而求力能贯透指巅或掌心难矣。至于柔运之力，则与此不同，一举手则全身之力奔赴于气之所运，所谓意到气随，速于声响，精确之功，学者可以悟矣。<br>　　（乙）&nbsp;&nbsp;&nbsp;地盆与桩步之别&nbsp;&nbsp;&nbsp;吾弟睛皋问余曰：少林谓之地盆，他家则名之曰桩步，其用如何？有无同异？请稍为言明。使学者有所矜式，而得用力之方。余曰：此事最易辨别，惜人不加察耳。地盆者，短马也，桩步者，半马也。地盆为练习时之用，桩步为临敌时之用。故地盆有一字、八字、||字之别，桩步则有子午、丁字、字（又名长三式）之分。子午之式，如长三形，而后足稍平（与丁之后足同），丁字式则用之者少，以其略有不便也。以吾所见，子午桩法，不惟南北无异，即陕洛川楚等处，亦不能外也。顾以足之立地形势，只有此数，不能特创新奇耳。<br>　　（丙）&nbsp;&nbsp;&nbsp;眼法与听力&nbsp;&nbsp;&nbsp;柔术以眼为第一要著，故眼力钝视之人，万不能练习，以应敌易于受制也。谚语云：此道无它谬巧，在眼尖手快胆稳步坚力实五者而已。此虽为浅近之语，然于此五者真能无所欠缺，则应敌亦切实受用不小。初学步者，宜先于此五者加之意也。<br>　　各家眼法，常有参差不齐之处。关中派谓与敌遇，宜先用眼光注其肩窝，洛派则谓先以眼视敌之胸膛，北派则谓敌之手尖或器物之端，须先凝注，川黔湘楚等技家，则谓须以己之眼光注射敌之眼光，此等之法，俱各有精妙自得之处，不能妄评其优劣。总以融会诸家之长，而以锐利为最要。故少林之法，高出于各家之上而不同者，在平素之内功耳。内功维何？即解脱生死，心定神清。眼力到处，威如猛狮，锐若鹰猿，其妙境不可思议。至于注射之点，以敌之眼光为鹄。手尖物尖，不注自注。习之精熟，自能解悟，浅者不易知也。<br>　　听法乃防敌之扼背，或暗狙袭击。能听则仓猝有以避让，不致梦梦受敌也。要之，听法仍以禅功深者为易。禅定之人，听及毫末。达摩师面壁九年，听阶下之蚁语，声若牛鸣。到此境界，区区之听功，渺尔微尘，不足道矣！<br>　　第八章&nbsp;&nbsp;&nbsp;技击术释名<br>　　一技有一技之特别名称，及其遗传习惯之词语。苟不详为解释，茫昧从事，顾名而不知其义，此亦见笑于方家者也。至其名称之异同，有为少林之专称者，有为各家所通称者，雅俗各别，名词互异。兹取其寻常通行者，略记如左。其过于俚俗，如江湖卖技者之信口呼称者，不取焉（按：江湖卖技者流称拳向上冲为朝天一炷香，两手上下摆列称为狮子大开口，骈二指而出则称为双龙出洞。如是等等，真难更仆数。惟其太俗，故不取焉）。<br>　　(一)&nbsp;地盆（少林之名称，列于首方，至各派之称，附之于下，后即仿此），通称马步，又称骑马桩，有八字马，川字马，一字马之别。<br>　　(二)&nbsp;呼吸（少林又名练息法），北派称提气，湘黔称提桶子劲。<br>　　(三)&nbsp;指法，少林一指称金刚指，通称金针指；两指称金剪指，三指称三阴指，又称鼎足指，四指齐出称金铲指。<br>　　(四)&nbsp;掌法，五指紧排，称柳叶掌，又称般禅掌。出掌时指尖向下（即翻掌），称托叶掌；五指曲钩，称虎爪掌，又称金豹掌。<br>　　(五)&nbsp;阳手（即手掌朝上之式），阴手（即手背朝上之式）。<br>　　(六)&nbsp;牵缘手（又名阴阳回环手），剪手（又名金叉手），通称双阳踏手。<br>　　(七)&nbsp;马不动而身稍折为吞法，手从外推为吐法。<br>　　(八)&nbsp;右手三指平握，食指大节锐出，称灌拳；外四指平握，中指突出，称点拳。<br>　　(九)&nbsp;与人搏斗，正中直进，称踩洪门；左右取势称侧锋，又称踩边门。<br>　　(十)&nbsp;右足直立，左足曲而高起，两手作鹤嘴式，平膀合抱（相距五六寸），努目直视，称英雄独立。<br>　　(十一)&nbsp;&nbsp;左手前照作拦势，右手排掌向后一扫，称乌龙摆尾。<br>　　(十二)&nbsp;前足曲而手足直，步法大开，身朝前扑，两手作虎爪掌前推，称黑虎推山手。<br>　　(十三)&nbsp;足照上式，两掌作欲推势，称白虎望路手。<br>　　(十四)&nbsp;矮马，右足伸长，头向前望，两手朝后照抑，称白虎反沙手，又名寻豹儿手。<br>　　(十五)&nbsp;演拳时，踏东南西北及东南东北等方，为踩八卦。<br>　　(十六)&nbsp;半马（即身稍蹬下，两足分开如长三式），称子午桩。<br>　　(十七)&nbsp;击肩窝之合缝凹处，称灌穴。<br>　　(十八)用双掌斫敌人之膀肉，称双刀斩鼠法；击尺脉后之脉根，称斩龙手。<br>　　(十九)&nbsp;击敌人之腰肾穴，称为踢灯（肾为命门之火，故名踢灯，以用足力故也）。<br>　　(二十)&nbsp;击两太阳穴，称金钱穴。<br>　　(二十一)&nbsp;动手即先用足踏敌人之足尖，称倒树法。<br>　　(二十二)&nbsp;以掌刷击敌人之眼目，称铁帚手。<br>　　(二十三)&nbsp;闪至敌后，拍击或斫击敌之脑后穴，称换枕手。<br>　　(二十四)&nbsp;击敌之尾脊穴，称曰沉海手；击肾阴，称曰托阴手。<br>　　(二十五)&nbsp;灌击敌人之耳根，称曰照风手。<br>　　(二十六)&nbsp;踏丹田气海穴，称曰踩八卦。<br>　　(二十七)&nbsp;胸膛直入，称曰大撞碑手。<br>　　(二十八)&nbsp;击人中，称破瓜手。<br>　　(二十九)&nbsp;插咽喉，称独蛇寻穴手。<br>　　(三十)&nbsp;灌腋窝，称曰贯膛手；击肋下空处，称挝边手。<br>　　以上不过略就寻常称谓，稍为释之。其余一切微近俚俗者，则从阙焉。或有问于余曰：其中之名称，有近于似者，固亦确有至理存焉。至如踏丹田气海称踩八卦，未免名不副实，此何意也？答曰：以名实而论，其中不副者甚多，不仅此一端为然耳。但以个中人多用此称谓，几成习惯，所谓积习既久，未能免俗者此也。是编乃数十年前之旧抄本，其间鲁豕鱼亥，讹误甚多。兹为改订而略加润色，亦以留当年之雪泥纪念焉尔。<br>　　第九章&nbsp;&nbsp;禅宗之极轨<br>　　自古沉潜静修之士，于一技一才之微，必猛勇精进，力求登其峰而造其极，决不肯自画于半途，而以一知半解，见轻于名人巨子。矧柔术之学，大则强筋壮气，健神凝和，有长生视息之益；小则亦可防身护体，济弱扶倾，获一己安宁之福。又安得以小道末技视之乎？自达摩禅师契锡南来，创此良规，三六垂教，共同皈依，宋元以还，名师辈出。继长增高，融旧铸新，出神入化，遂成绝学。南北尽传衣钵，薄海仰为宗师。斯道之盛，亦可谓风靡一时，声流万里者也。降及晚明，天不祚汉，宝鼎播迁，铜驼荆棘，故宫禾黍，天潢贵胄，飘零岭海，借逃禅为恢复之地，以寺刹作避难之场。于是有栖身少林，剃度皈依者。斯时也，燕晋虽沦为异域，滇黔犹保其残山；琼崖之帝星未坠，台澎之正朔犹存。故遗老皇宗，虽身在尘埃，而志慨河山。振精励神，磨筋炼骨，取少林之绝技，朝夕勤修，沉心孤往。求神通于宗法形迹之外，悟解脱于恐怖挂碍之中；了却生死关头，而后大雄大辟大无畏，证入涅P世界，始能无法无我无众生。此禅宗之学，所以为斯道之正眼法藏也。<br>　　吾释十三宗，何以独有取乎禅？盖以禅宗尚静悟，贵解脱，以入定为功夫，以参证为法门。能于此而有所悟入，而后性静心空，脱离一切挂碍。无挂碍斯无恐怖矣，无恐怖则神清，神清则气足，气足则应变无方，随机生巧。如是而后，明于法而不拘于法，沉其心而不动其气。斯道至此，始可告大成矣。<br>　　或有问于予曰：人生一大关头，生死是也；人生一条大道，证悟是也。禅宗乃求佛之宝筏，见性之慈航。明心证果，佛法正自无边。又安得以技击之末术，范围此广大之宗法乎？况佛法乃度世济人之道，以慈悲为本，以救众生为功；技击之术，其用意全与此相背戾。今以此道开方便之法门，示柔术之极轨，未免堕众生于泥犁，胎孽果于祀世耳。余曰：凡事只可从本位上著想，始有凑泊之地。若以释家慈悲救人之旨为绳墨，而谓技击一术，专以强力凌人，制人死命之具，则不惟技击不可学，且为释氏之罪人矣。夫人自现身尘世以来，其最堪宝贵持护者有二：一灵魂，一躯壳。此二者乃出世入世之一大因原，不可畸为轻重者也。故灵魂乃躯壳之根，躯壳本灵魂之府，无躯壳何有灵魂？见灵魂终恃躯壳。虽色身寂灭，昙花泡影，然倘于未曾证果涅P，明心见性之先，而即有物化光销之劫。试问以何因原而可超悟解脱于尘海之中，而不生不灭于万世乎？《会元录》曰：在大千世界之内，先求一个不坏之身。是躯壳有关系于灵魂，其密切重要如此。今不究其根原，反目为伤人害世之术，是以凡夫而测慧业，蚁子而谭邱山，其与技击本来之意，相差不已远乎？<br>　　进一说以为解释，则其理更易明了。如人能怀慈悯度世之心，临事自能爱物；人能有静悟解脱之观，处变方免纷乱。顾禅宗之于技击，只见其有益之可言，而未见其损也。况际斯尘岳欲海之世，人之溺沉醉梦于孽渊而不返者，已不知几亿兆京垓。倘能藉不二之法门，由一指而入正觉，则一人之超度，而实胜于一日造万八千塔也。能知此意，而后识技击与禅宗之精微。否则肉眼凡夫，又何足以语此？是吾之所以求空山之足音，而竟渺渺无闻也。<br>　　上乘之技击术，总以有几分禅机方能活泼镇静，所谓超乎寰中，得其象外也。松筠上人曰；吾尘游人间世，垂三十有余年，所至之名都巨邑，以数十计，可谓广矣，英侠技勇之士，超拳绝类之夫，自谓交游几遍天下矣。求其挟一技之长，以雄傲纵横于世者，已指不胜屈矣。然能以解脱超悟，抉吾佛之奥窍，而皈依正觉者，真不啻凤毛粼角也。由是观之，亦自有因缘存乎其间，不可多M者也。<br>　　第十章&nbsp;&nbsp;&nbsp;南北派之师法<br>　　南北之区分，究以北地为胜。其中有关乎天时地理者，非人力所能为也。盖以燕赵齐秦之郊，多豪侠奇绝之士。且北地苦寒，生于其间者，筋骨实较南方为强。而饮料食物之中，米与麦又大有悬殊。吾尝周历幽燕长城诸地，广漠平原，一望无垠。每至秋冬之交，而南人之初至其境者，已有瑟缩萧索之意。迄至北风怒号，寒飚裂骨，南人之不能撑支，更无论矣。北人则习惯成性，毫无畏缩。虽层冰盈丈，雪花如拳，而鞍马纵横，鞭影自豪。此北方人之筋骨，较诸南人为强健者，乃天演界中之生成的优势，不可讳也。益以北地最重镖客，人之以此谋生活者，不可胜数。因其地绿林豪客，所在多有，其中盗首贼魁，亦常有挟奇技异能者，不可以寻常视之。而商贾之出于其途，欲保持其财物者，势不能不顾聘镖客。此等镖客，必须操极精之技术，而后可以保他人之财物，与自己之生命。此中精微，洵所谓真实本领，而丝毫不可假借。故凡欲以充当镖客为生计者，平日秘密之练习，先求其普通，而后习其专门。总须择性之所近，力之所能及者，朝夕以求之，必臻乎至精极熟之境，始可出而应镖客之选。此盖由于一生之生活关系，乃以技击一道，为第二之生命。是以操术之精，有非南人所可几及者，正以此也。<br>　　南方技击之术，就寻常论之，似不及北地之多而且精。然有时挺然杰出，其操术之神，造诣之深，玄妙变化之奇，有非北人所能望其肩背者，此亦有故也。<br>　　北人筋骨之强，练习之深，得天然上之造就，自不必论矣。然北人虽以筋骨胜，而南人有时造诣所臻，直驾北人而上之。盖南人以灵动神化胜者，其操术之精，有非人拟议所能及。自道咸以来，南方以技击之术，腾声于大江南北者，有三人焉。今述之如下：<br>　　其一&nbsp;&nbsp;&nbsp;李镜源之技击术<br>　　李镜源，又号长须李，湖北省之夏口人。父业木商，故家富于资。少年入塾，于课余之暇，即好弄拳棒，塾师每见而禁止之。李嗜之深，不能已，时年已廿余矣。旋随母赴沔阳省舅氏，途中遇陕人高某，言谈甚洽。高乃陕之技击最著者，相见恨晚。高在沔本业菸商，旋由李邀至其家，朝夕传授之，未逾年而技大进。李总以操术未臻其极为憾，高遂告以陕之三原某寺僧，为斯道圣手，惟不肯轻于授人，若诚恳以求之，或可传其衣钵。李闻之，乃束装往访，至其寺将匝月，跪地三日，僧始为之讲授。今将其师法次第，记述如下：<br>　　僧曰：佛门只有慈悲度世，未闻练习伤人之技术者，世俗动以技击卫身为口头禅，其实朝夕动跃间，总不能离却袭击他人之念，此念一起，即是意孽，意孽生而魔障丛集，是乃与佛氏悲智交修之旨，大相违背。自达摩师之练身法门传播以来，世俗动以禅地为拳脚之场，俨若空门中必须于入定余暇，用其力于此，不知此乃大谬之见。顾达摩师当日之创此宗法者，亦一时权宜之计，究不离乎灵魂躯壳，交相修养，始克涅P证果，悟彻真如。并非我佛门中定有此一段初学锻炼身手之功。今子远道而来，专其心于此，其诚垦吾已知之。但惜不务三宝之皈依，只为身手之是重。我闻之儒书，楚项力敌万夫，终属血气；仲尼朝闻夕死，是何意志！子既入宝山而问IQ，我且藉幻影而指迷津。我闻如是，子其谛听。<br>　　（一）欲学技击，先学不动心。&nbsp;&nbsp;人之一身，其主宰全在乎一心。心者，君也；手足者，臣民也。君有乾纲独断之明，而后臣民效指挥如意之势，即儒家所谓“天君泰然，百体从令”者也。夫技击之练习，无事之时，本极从容，仓猝应变，则气息上浮，手忙脚乱，如是则虽平日技击工深，终觉不能收效果于俄顷。此技击所以归功于不动心。能到此地步，技击始有超神入化之境，否则终属野狐禅，纵能具有好身手，究非正法眼藏也。<br>　　（二）欲学技击，先学数息。此本道家修养之术，而佛门初步时，亦有此法，盖以世俗多卤莽犷悍之夫，平日稍一动作，则气往上浮，呼吸如抽，如是则其头脑昏z，不惟耳目失观听之能，而手足亦必无所措。溯其受病之由，实因气息粗率所致，故技击专家，必须使气贯丹田，虽腾跃跳纵，犹能平其心气，而后可以临危应变，操必胜之机。可见气息一功，至关肯要，不可以寻常视之也。<br>　　数息之功，即不动心之道。盖心与气本属一体，古语所谓“气静则神恬，神恬则气足”。技击臻此境界，而后可称上乘，可称绝技，否则仍不过野道旁门，终难入于名家巨子之林也。至数息之法，又名调息，道家又称听息。盖以气息由于呼吸，呼吸由于肺部，而鼻为出入之门。凡技击学步之始，先须使气脉沉静，直达气海（又名丹田，即小腹下部是也）。而用力之法，先宜讲身体站立。足之前后跟踏地，挺腰开胸，两手插腰，听气之出入，抛却万念，默记其度数。或由一数至五，或由一数至十，不可记数太多，以免心神昏乱。此数息之法也。<br>　　至听息，则其功较数息为深。每于朝夕演习时，从容运使，不可著力。出一掌也，当平肩直腰，若气自肩腋而来，直贯于掌缘五指之尖，静心听之，臂湾指掌间，似有膨胀伸张之意。此外运腰挺足，亦复如是。坐立行动，总以气息沉静为主。久之习养功深，无论如何跳跃，气亦不为之喘促。此技击家所谓下实则上轻，即练气不浮之功效也。但有一事须注意者，气以顺为要，而不可过于逆制。初学步时，偶于用力猛烈，则气必喘息，切不可忍制以求争胜于人前，否则肺部暗受其损害，必致不可救药。吾见少年人每有此弊，故为之警戒耳。<br>　　（三）&nbsp;&nbsp;&nbsp;欲学技击，必先破生死关头。夫死生一关，为众生之大关键，亦即佛氏之度世证果无上法门也。又岂仅区区技击一术，所当视为先务乎？今将为子作片义之喝棒，揭出斯旨，不可以玩弄光景之言视之，以重吾之罪。盖技击之为道，虽属卫身强体之术，而终含有几分克敌制胜之意。质而言之，即谓之杀人之术，亦无不可，如是则生死之一念，愈不可不先破也。昔有壮士某，为河北之技击大家，凡燕秦楚越诸地，无不知其名者。以其操术之神，实有过人之处。据其自言，亦谓自束发时即肆力于此，性命以之者垂三十余年。平常以为举世无有能敌之者，后以强横逞力太过，被击于兰州之一游方僧，断其两足，今尚流落豫洛间。人有问之者，不敢复言技击术。询其胜负之道，以筋力论，闻此僧差某壮士远甚。当其竞斗时，一则气息暴狠，欲得而甘心；一则稳坐蒲团，一尘不动，静以待之，乘虚而入，如操左券。此由于生死关头，早已勘破，故临敌制胜，毫无畏怯。可见禅机之为功，又岂肉眼凡夫所能梦见者哉！<br>　　由是观之，则破生死关头之于技击一术，实为必要之道。然此事又岂率尔空谈所能见功者乎？佛门之毕生修养，乃以此为究竟证悟。然而缁衣万千，求其于此中勘破尘根，悟彻轮回，而不随落于游光幻影者，已属百难M一，况君等凡夫，处此欲海茫茫之中，求能超拔乎生死之域，恐戛戛乎其难矣！子既求技击之臻于绝顶，必须于此道有所得，而后可以神明于法之中，超其象于尘磕之外。予虽知其难，而又不能不以此难为期许者，非故高其说以阻人勇进之心，究予之所望，人自哇哇堕地，而此一大关头，即为吾人归根结果所当知者，又岂仅技击一端，须于此中著力已耶？倘与我佛因缘，由一指而入正觉，斯则予之厚望也夫！<br>　　以上乃三原寺僧传授李某之言，此所谓传理不传法者。虽然，寥寥三端，谈何容易？李自得此旨，归而求之，如堕五里雾中。后乃结庐于嵩山中，发箧读书，并于朝夕肄习技击术。久之，于儒书有所顿悟，乃再诵释典，悉心求禅蜕之学，如是者又十年，遂参悟生死之机，而其技术之神妙精奇，亦为古今冠。后著有《尘技禅机》一书，专阐发此旨。惜其子某不善继述，使此籍湮没不传，良可叹息。前荆襄某寺僧，犹有能言其技之神、术之精者，但以年湮代远，文献无征，遂使此术如广陵散之遗落人间，洵可慨也。<br>　　其二&nbsp;&nbsp;&nbsp;滕黑子之技击术<br>　　滕本湘之麻阳人，生而有异力。人以其肤黑，故呼为黑子。少年以操舟为业，耽嗜拳击术。每于朝夕暇时，演习不倦，而技乃日进。惜其技多得之于乡中拳师，专尚筋力，而无神奇，滕亦不自知也。后以舟泊岳阳城下，有老叟某附舟往汉，滕以叟老而有贫状，不取资，且供给饮食，甚周至。叟颇感之。滕舟有客四五人，内二客乃油商，挟资财甚多。舟至嘉鱼，猝遇盗，约二三十人，持械蜂拥登舟。滕恃其勇，独立船头与盗搏。盗众内有数人，似亦娴技击，身手颇健，滕有不支之势。适叟在旁，以篙相助，盗遂披靡遁去，滕以此得免。乃知叟为奇士，遂师事之，叟乃尽传其术。滕于是复悉心研究，技更精。未几，叟去，滕强留之，不可，乃弃舟于妻弟某，而独随叟游。叟曰：“子待予之诚挚，予感激甚深，但愧予技浅，不能益君子。既嗜此如性命，予为君介绍一友，当有所裨助。惟此友现隐于商，往来荆襄间，年只二次。君于秋末时，持予函往访之，必可相见。但友乃少林术专家，粤赣间无不知之者。其操术之神，非予所能望肩背。独性情甚异常人，子宜谨事之。倘遇其怒责时，不可稍存芥蒂，久之当自款洽也。”滕志之，于九月中访于汉阳某旅次，出叟函相示，略为周旋，滕日必往候，持礼颇谨。友姓曹，字玉廷，陕之汉升人。父官给事中，没于京。曹遂浪游南北，凡有以技击著称者，虽穷乡僻邑，必挟资访之。后在津沽间，遇智圆上人，乃师事之，尽传其术。师本少林巨子，练习呼吸神掌，垂四十年不辍。能于距离百步外，运掌力击之，应手而倒。常游皖洛间，人均以神掌称之。且娴纵跃术至精，凡崇垣高逾寻丈者，耸身而上，声迹俱无。故上人之技，实于少林别开生面。惟曹性孤介，于人不稍假声色，独与叟甚相得。盖以叟亦关中奇士，少年以文学著称。后经患难，遂无复仕进志，弃家浪游，不求人知也。曹得函，又见滕性纯厚，举动有任侠气象，乃收之门下，悉心教授，不稍隐匿。滕自是遂弃其少年所学，专攻少林法。且滕素能跳跃，今得曹术，技乃猛勇精进，能作壁上行。而掌力神功，亦较前大相悬殊。曹见其可教，更以流星弹之法授之，滕因此竟于技击一术，集南北派之大成。今将滕自述其平日之师法变迁，及其挟术游于江汉时所经历之境况，记载于下：凡有心习技击者，不可不三复而留意焉。<br>　　滕氏曰：予于少年时，虽好习拳棒，不过得之于乡里父老，予初不知其劣，犹朝夕学之不少倦，亦性爱此道，不知其然而然也。但以勤习既久，觉手腕亦颇有力，惟动作时不能免气息喘促之苦。盖因当时只知以手腕用力，每出一掌，必扎腰鼓气，使尽平生之力打出，并顿足拍胸，放声呼喊。一种乡鄙气息，令人不可向迩。但如是练习，久之亦觉两臂增长筋力。惟此种筋力，增长虽速，而消退亦极易。予于彼时，亦不知其消长之故，后经曹师点示解授，并为予言运气使力之方，始知予前者所用功夫，俱是虚力客气。所谓入门已误，竟同江湖卖技者流之使拳演棒，纵使得五花八门，终属外家，不能入名人之眼也。<br>　　曹师曰：人身之气力消长，不可求速效。盖以力本生于气，气乃生于血，血强而后气强，气强而后力壮，力壮而后筋骨刚健充实，此一定不可易之道。夫力有实力与虚力之分，又有沉力与浮力之别。凡未曾练习者，无论气力如何强大，终属浮虚一路，且多偏胜而难匀齐。究其一身论，上体必重，下体必轻，右手多灵便，左手多呆滞。而两足踏地，必前后不平，一身转变，必迟笨而难活泼。此由于不学之故耳。夫力之于身也，贵乎沉实厚重，活泼虚实灵（此虚字与前虚字大有不同，学者当分别观之），而后可以运使周转，如常山之蛇，击首则尾应，击尾则首应也。不学之人，直力甚强，而横力甚弱。发一拳也，其力至臂肘而止，不能贯达于指掌，更不能直透于指尖，可见同一力也。亦岂易言哉！<br>　　予未与曹师相见之前，两臂之力，能独手举三百斛之物，不以为怯。自以为筋力强大，世鲜有能敌之者。及与师遇，师命予尽力搏斗，以验功夫之程度深浅。予至此遂出其平生所常练习者，以为较试。不谓一举手，师以力轻制之，而予已不能动转。始知平日所用功夫，只可与外家遇，以蛮力相争，或可操胜算；一逢名手巨子，终非其敌，从前未免枉用其力耳。自是遂弃其所学，专习师法，此为予求拳技术之第二时期也。<br>　　自从新学习后，师命予先立桩步，挺腰坐马，听气下行，沉心寂虑，两目直视，不许放松，又不许着力。每日朝夕两次，五鼓起身，即站习马步，每次必站立百字（即站时默数一至百之度数），倦则稍憩再站，度数则由百以增至百五十或二百。惟初时颇不易，稍立即觉两腿酸麻，脚胫无力。不料从师法未及旬日，足即肿胀麻木，几于疲软不克动弹，而从前之刚强气力，减退几尽。而腰更无力。予于此虽不敢言苦，然觉茫然莫解其故。叩之于师，师为我讲解：谓初学之始，必须换力。习之旬月，俟旧力悉去，新力渐生，此种力量，始能经久不变，始能日起有功，如是而后可谓之为实力沉力。如尔从前之力，非不大而强也，然终是无用之力。试观乡鄙力田之夫，亦常有两臂能举数百斤者，迨至年齿渐长，而力亦渐退，此其故，由于未经练习，所有筋力，俱浮而不沉，虚而寡实，一与技击家相搏，则其气力不知消归何处。可见气力在于练与不练之分，而练习之道，又在乎得法与不得法，不可忽略轻视也。<br>　　予自师授后，朝夕勤苦演习，未尝少辍。初时则力退而筋疲，及经过旬月后，自觉新力生焉。师之术，以呼吸为主，以渐进为功，以神功为究竟。入手之初，先气功，次练足，次练腰，次练手，次练肘拐，次练目，又次练耳，又次则手足耳目交练，而以腾身纵跃为成功之极则。至使用器物，各以其性之所近，如棍，如剑，如长矛，如流弹，如袖箭，如飞刃，认定一物，日夕从事，必须至精极熟以至于神而后已。故师之授技，须先考察其人的性情志气品格，经三周月之久，始定其收留与否。盖以师择人最严，虽其人之性情良，志气坚，品格高洁，苟无恒久耐苦之心，专一不纷之概，师必不收受矣。师尝曰：凡习一技术，如无必成之志，不如不练习之为愈也。恒心者，成功之道也；专一者，修养之诀也。苟一作而一辍，或浅尝而辄止，见刀而爱剑，博习而庞杂，虽有神秘之术，亦终无益而已矣。<br>　　滕氏所传练足练手等法，已见前章，无庸赘述。惟练耳一法，，造一木架，中悬竹杆，如秋千然，杆头扎一布片。演习时，使竹杆飞动，身背立于竹杆不能到处，以一二寸为度，听竹杆飞动时，其风翕翕然，从耳后经过，凝神静听，身不可动。习之既久，则以后有人与物由侧背击来，闻其风即可躲闪而避让之。此亦少林法也。至于练目，亦与此同，不过转背面为正面耳。然此两种练法，总须时常演习，非旦夕间可能奏功也。<br>　　至腾身纵跃术，习之殊不易。若在少年时，专心学之，三年功夫，可以飞腾二丈以上。再久练不辍，更能逐渐增高。此术在道咸间，北方健儿能之者不少，近则滇黔豪客最喜习此技。如吾所见滇黔人士之以此技著称者，已有十余人之多，亦风尚使之然也。其法：先于地面掘一圆径之穴，深度则初时以五寸内外为限，宽则以能容双足为度。演练时，立足于其中，直腰硬腿，向上作跳跃式，每次只可跳跃三五十回，以后则逐日增加，倦即稍息，不可过劳。凡初习时，虽跳跃此五寸深之穴，非半年功夫，难于跃出，因直腰硬足，不易用力故也。至能跳高四五寸后，则逐渐将穴掘深一二寸，如是增加，约至尺余，则曲腰作势，可以飞腾逾丈矣。然此非二三年苦功夫不可，勿宜求速效也。如至跃能逾丈后，再须以铅锡铸造圆瓦形之物，紧扎于腿胫间，每张铅片初则五斤，十斤，以次递加，量其力之所及，与功夫之深浅。倘能于左右腿扎铅片二三十斤，直其腰可跳高一尺余之土穴者，则解去铅片，便能飞腾数丈矣。但此总须恒心耐苦以习之，无有不如愿以偿者。如滕氏练习此术，自谓朝夕从事，将二十余年，凡船桅高至三五丈者，纵身而跃，即登其巅。今将滕氏之逸事，略记述于下，而滕氏之奇技侠肠可以窥见一斑矣。<br>　　当道咸年间，湘人之业木商者称极盛时代，其木料以运至武汉销售者为多。每岁木排之抵汉者，约数千张（聚集木料数百根，用竹绳扎紧为一张，故名木排，每排需十数人驾驶之）。惟以彼时汉镇泊舟码头，俱为川鄂人以强力占尽，湘人几无插足地。故木排抵汉时，只能湾泊于鹦鹉洲上流一带，而下流则不准湘人越雷池一步，偶有误泊者，则必遭川鄂人聚众殴击。湘人不敢与较也。滕氏素以驾木排为业，因挟技击奇术，平日义声颇著，故舟人俱崇奉之。彼时适抵汉，因江水暴涨，木排断缆，流至鹦鹉洲下，川鄂人遂将木排扣留，更聚众欲斗。滕氏乃约舟子中之健者十余人，，并慷慨相告曰：吾湘因无泊舟码头，日受川鄂人之欺侮凌践，至于忍无可忍。然彼等所恃者，人众而心齐，故敢肆其横强。吾湘则人虽多，竟以身旅客地，而心怯不敢与较，致日任川鄂人之殴责而无了日，未免为湘人羞。今吾拼此生命，一雪此耻。诸君且随我来，勿庸畏怯，彼等人纵多，只须我一人足矣。舟众闻滕言，皆奋发欲与川鄂人一决。滕即率此十余人，至鹦鹉洲上游，命将木排夺回，川鄂人见滕人少，遂群起持木棍攒殴。滕即腾身而起，霎时间，川鄂人之被抛入江者数十人，余均鼠窜以去。迨次日川鄂人呼群而至，人约千余，滕更空拳出而相搏，当之者无不抛掷数丈外，且奋斗时，人只见滕氏如怒鹘横空，往来搏击，捷若闪电。此役也，川鄂人之被击及抛入江心以死者约百余人，并经控告，官吏以川鄂人以众击寡，先有不合，遂判湘人得直。自是滕氏之名大著，而鹦鹉洲乃归湘人独有焉（此事曾载杨杏农先生之《江汉琐言》中）。<br>　　滕氏又言：弹丸术为曹师之绝技，能于俄顷间发丸三四十枚，疾若飘风闪电，相距百步外，无不应手而倒。且中鼻中眼，丝丝入扣，百无一虚发者。而发丸之力甚强，若中胸腹，虽着衣数层，犹能陷入骨内。此操术之神，非敢阿其所好。在当时南北巨镇，无不知师名者也。至练习之法，初则择一空旷地，于三五十步之距离，立一宽尺余之木板，朝夕以小石块飞击之，每次以一二百度为宜，久则逐渐增加。惟发弹之用力，以腕肘平横力施放，不可扬手耸肩。盖以扬手高举，则力不能平，弹去必斜，此所以贵用腕肘力，又名虎口力，即所谓暗力是也。初时必不能及远命中，练之既久，功效自见。然尤贵左右手并习，更为便捷。曹师尝谓余曰：“发弹丸之术，并无奇诀异法，只在乎练习精熟，使肘腕得力，积以岁月，熟则生巧，巧则生神，左右逢源，无不随心所欲。且此技效用最大而便，能御敌多人，不为所侵害，故巾帼中亦有精习此术，而救济一时者。可见此事只在乎恒心专一，未有不能者也。<br>　　滕氏又曰：吾乃武人，识字不多，故于曹师之微言妙谛，惜难尽记，然予之恒心，坚苦耐劳心，猛勇精进心，实较他人为胜。自得师授后，垂三十余年，犹不敢少倦。曾记师言，谓予所得者，多属外功。后师见余在可教之列，于闲居暇日，辄为予讲解内功。予亦渐有所领悟。惟其语多佛门精义要旨，当时曾求书录一纸，以备时常研习。此内功之津梁也。后滕氏传授门徒，于外功毕业时，亦择其人而以此纸授之。故记载于此，可以窥见一斑也。<br>　　（一）&nbsp;&nbsp;解脱功夫。夫解脱云者，乃佛氏明心见性之真诠，岂尘世凡夫，一时所能领悟？！以技击小术，而遽语及此，未免陈义过高。况此技之宗旨，虽以达摩师为衣钵之祖，然此只可为佛门中人告，而世俗之耽精斯术者，终不免堕入尘障中，而以克敌制胜为究竟之目的，如是而语以解脱，直无异夏虫而语以冰，井蛙而语以海，似觉有自相刺谬之讥。虽然，此术之深造，有外工内工之别，既得其外，不能不研究于内，否则终不克臻于神妙之域。吾今以昔得于师者，为子一讲授之，不宜以寻常视之也。　　　　　　　　　　　　　　　　　　　　　　<br>　　何以谓之解脱？即人生于世，易为五根六尘所缠缚，若不求解脱，则无论操何业，习何术，气质用事，必不免于好勇斗狠，以偾事而殃其身者，此解脱之术，实为此等人之当头喝棒也。夫世人气质未有不备者，况当少年血气方刚之时，争胜逞强，时所难免。而又益以技击之术，更足长其骄矜跋扈。一遇不平及横逆等事，鲜有不飚然而起，剑及履及者。故此技击之工，须与身心解脱之法以并进，不可视不缓图也。<br>　　佛门十三宗，以禅宗为解脱法之最。盖以禅宗尚超悟，而解脱者，即超悟之不二法门也。吾人既堕生斯世，就极大之主旨，实不能不皈依正觉。解脱世间一切苦恼喜怒忧乐，而顿悟人生之本源，始无负此一身。又安可假佛氏无上宗法，以为微技末术之济？是无异于既入宝山，而徒手空返；假道慈航，而沦沉苦海。未免为佛氏之罪人也。<br>　　予之以斯言相传授，其藉此而证悟皈依者，已有数人，可见华严净土，各有因缘。常有目不识之无，一言了解，便入正觉，世所谓抛却屠刀，立地成佛之语，非欺我也。今子于技击之术，其外功已觉造诣甚深，惟此精神上之作用，不能不假途佛法，以求臻猛狮活虎之境，而圆满其功行。然吾之所属望于世者，究不止此，子其勉乎哉！<br>　　夫技击术之所以必须乎解脱者，以此术操之愈神，其害世愈大。似非解脱一切之烦恼与气质之备，则道德乖舛，品格斯卑，此解脱法之所以为技术所必要也。然解脱究非空谈所可了，其研求之道，即佛氏开宗明义之所谓忍辱戒妄是也。何谓之忍辱戒妄？曰：技击之所贵，其自修须专一沉静，其对人须温厚和平。苟不守此旨，一任性之所动，则久之必遭天谴。此解脱法所以为斯术之玉律金科也。至如何而后能解脱，自不能不以忍辱为要，以祛妄为归。盖以俗世人情变幻，立身于社会中，不平之事，举目即是，若无忍辱之道，处之殊非易易，佛氏具慈悲度世之愿力，故与众生相周旋，即欺之、凌之、践之、斥之、唾而污之、轻而骂之，其辱虽至于极点，佛氏则以为众生可悯恻，不惟不与较，而反以此为轻减已身之生前夙孽。此佛氏之量，所以与天地同体。人能以此立心，则世间万事万物，只觉其可怜可叹、可歌可泣，有何纷争角逐之足言？此所谓目空万象，悲智双修。此忍辱一言，无论怒也、恶也、憎恨也、烦恼也，暨人间一切逆心忤耳，困心横虑等事，俱可以此为炎炎丛中之清凉妙剂。如是解脱，则一生之受用无穷。此所谓孽海茫茫，获宝筏而彼岸可登者也。<br>　　戒妄乃禅门之当头喝棒，故内典五戒，首在不打诳语。然此于解脱，究有何关系？非悟彻三昧者，几同隔靴搔痒，莫明其根原所在。究其实，则技之不精，德之不进，烦恼之所以来，皆自妄念之一端而起。苟能于此妄念而克除净尽，则于解脱自有不可思议之妙。今为推阐内功，而以佛法作造诣之鞭影，知之者则言下立解，若有慧根。不知者则以为假释宗之妙谛，藉以神其术，此吾党所宜兢兢业业，求实践之功，勿蹈浮光掠影之讥，斯为善矣。<br>　　（二）曰静悟与无恐怖心。自汉唐以来，读书高尚之士，多好击剑术，而徒手技击之法，研究者实少。自宋时岳武穆传流双推手后，于是习之者渐盛。然皆乡鄙粗莽之夫，及绿林强梁之汉，以此为雄长乡里及飘流江湖之护符。而阀阅缙绅之子，每视此为末术小道，不屑肄习。故史册之间，少有传闻。迨元明以降，此风稍盛，燕齐关洛间，时有以此技称者，然终属强悍尚力者。求其从容儒雅，能为此道之泰斗明星，而数百年来，实未有其人。及至满清入关，华夏沦为异域，忠烈遗民，与夫宗社故老，常有规复河山之志，又惧为满族所得，故有S度为僧，不忘故国；有遁迹深山，暂易姓名者。各有敌忾同仇之心，遂怀枕戈卧薪之志，乃发扬蹈励，锻练筋骨，此技击之术，遂有闻人。又知夫血气之勇之不足于有为也，乃参证禅机，冀臻上乘，于是始有内外交修之旨，身心两习之功，其技乃别开一生面，而非复向日之景象也。<br>　　以技击微术，而参证于禅悟之机，其造诣之神，不言可知。盖以外功之练习，乃肉体筋骨所有事；而内功之修养，实性命精神所皈依。离而二之，则为江湖末技；合而一之，则为神功极致。惟劣根凡夫，能语于此者，究难得其选。何也？即禅机之在静悟是也。人生惟生死乃一大关头，此关不破，则种种障碍，随之而起。常有技击之功已臻绝顶者，一遇猝然变端于生死呼吸之会，则心胆俱落，手足失措者有之。何以故？即生死之关不破故。虽然，生死之为道大矣！不参证又何以彻悟？不静默又何以参证？欲勘破生死关头，总须从静中悟出端倪。此中功夫，谈何容易？然不如是实不足悬崖撤手，断此尘心。先师尝谓予曰：人到生死俄顷间，而能万念尽空，了无一亳牵挂，此所谓无挂碍斯无恐怖，无恐怖则生死之念绝。此禅门所谓“了解人间生死念，便觉当前火自凉”也。<br>　　其三&nbsp;胡氏之技击术师法派别<br>　　胡某，忘其名，黔之黎平人。父业商，家颇饶资财，仅生胡一人，钟爱之甚至。胡少年即嗜技击术，凡乡里之以拳勇著称者，无不留之于家，款待极盛。嗣见来者技俱平常，不足厌所欲，乃挟资游川滇湘鄂间，亦无所得，怏怏返里。仍日夕从事于此，不少倦。未几，有游方僧踵门造访。胡出与言，见僧体小而貌陋，虽款待留僧，而不甚重视。僧知之，亦不求去，又不与胡谈技术。居月余，胡不能耐，乃叩僧所长，欲与僧一较优劣。因胡已习此道十余年，于邻近拳师所授者，练习甚精，且富膂力，四境无有能及之者。此次见僧贸然来，又日高卧而不献技，以为江湖卖技者流，思以一较逐而去之。僧笑谓之曰：“君本健者，吾知之甚久，如欲相较，可于夜深人静时，吾与君两人在僻处略一拈手，便可得也。”胡俟至夜，与僧至门前稻场中，嘱家人尽避去。僧立场中谓胡曰：“君勿视吾渺小，倘有何长技，可尽力施来。”胡平日最精于长短腿击，并柳叶掌推印术，至是遂出其极猛之力，欲以一腿倒僧。不谓左腿飞起时，只觉闪烁间，而身已倒于场之东偏，较先立处已相距三丈遥矣。且倒势过猛，胡卧地不能起，僧乃急往扶持，且谢罪焉。胡并无怒意，知僧有异术，遂师事之。僧曰：“君所习者，其功夫不可谓不勤，然有力而无气，有腿法而无桩法，有手法而无身法，有击法而无眼法。此囿于乡里，无名师益友互相研习之故。予不远数千里，踵门相就者，感君义风侠骨，将有助于君，幸勿遐弃也。”自是胡师事维谨，僧亦尽所长而授之。僧本滇人，随父宦浙中，父殁，遂被其仆卖于闽某宦家为奴。年渐长，逃匿少林，遂递度为僧，释名一贯。为觉远上人高足弟子。初时与众僧同习技术，因体魄弱小，膂力颇劣，侪辈多轻视之。一贯乃于夜深人静时，独自练习，并于呼吸法研究最勤。未半年而功进，力亦加强。同辈惊服。后觉远游桂林，遇马士龙于阳朔授徒，名震遐迩。士龙与觉远本同学契友，遂留觉远驻锡于净云寺。斯时门徒中相从者，约五六人，而一贯技最精，又朝夕勤苦自修，专练一指之力，且习久生神，能于隔板壁数层，以食指插按，试贴身验之，颇觉力透肤疼，倘插按过力，而皮肤显青紫痕，久之则筋骨亦为之牵痛，此神功绝术，由于专心致志以练习之，始克臻此。后士龙知一贯得少林秘术，而又具大愿力大智勇，洵可继衣钵者，遂亦以神拿术及内家气功、玉川剑术，尽秘授之。由是一贯以少林派而兼习内家，遂为此术巨子。数年觉远上人与马师先后逝世，一贯乃游黔中。因闻胡某有访求名师之举，知必精心于此道者，欲见其人，以为传授绝学计。今睹胡师事谨，而人亦朴厚纯良，求术甚专，乃悉心为之讲解指示。并为之剖析近世南北派之师法变迁及江湖所谓内外家之同异精粗。凡一贯师所知而精者，无不倾心以教。胡亦视师若父，供给不敢稍懈。凡师所传授之术，更视为玉律金科，性命以之。至是胡之技击术乃大进。后又同一贯师挟资遍游北方，燕晋秦齐诸名都大邑，无不游历殆遍。至一地，必访询其中之精于此道者。故至今南北名区，凡有深知少林宗法之士，均钦仰胡氏不置。顾胡氏家本素丰，因好结交，未数年遂中落。后返里，以黔中绿林最多，凡他地之往黔运售烟土者，常遭劫夺。胡遂出为镖客，以保护商旅。凡绿林之巨魁酋首，闻胡在其中，即不敢劫取锱铢。胡因是每岁所入颇丰，家亦渐裕。惟当时远近闻胡名，皆欲执贽为弟子，一习其术。而胡择之最严。时川中某盐商子，挟资巨万，登门求受业。胡见其人有骄暴气，峻拒不纳。胡于呼吸术颇得其中三昧，故年八十余，而鹤发清姿，无龙钟之态。其门徒中之能传其术者，以杨独眼、马北雄两人为最。后杨则在湘黔之交，如五G辰沅一带，设场授徒，一时少年英鸷之士，归之如骛。马则游川蜀，以飞腿著称于荆夔益渝间。至今成都等地，犹有传其衣钵者。兹将胡之技击术练习次第，记述于下，为后学告焉。<br>　　入手练习之法，先站立马步，习气功。每日于凌晨黎明时，于空旷清幽之地，向东方日出处，先尽力将胸中秽气吐出，再用力吸纳新空气。初则吸纳以七度十四度，渐次增加至四十九度或八十一度为限。吸后即徜徉游憩一二刻，则习坐马桩。顾坐马桩者，即乘马式也。习时初则默数字数，由一至四九，如腿酸足疲时，渐停息片刻，再如前站习，久则腿力渐强，酸楚少减，至精熟则站立一二时，亦不觉其苦也。惟站立必须直腰挺胸，睁目平视，以左右手插腰肋间，听气下行，使直贯丹田气海耳。<br>　　站立既久，自觉气能下贯而不上浮，则进习手运法。习时，则于站立马步中，将插腰之手左右上伸，平肩一字伸，双手前伸、下伸，开弓式左右伸，如是由七度以至四九度，与前无异。倘有疲倦，立即停止，此为习技击术之无上妙诀，不可不紧记。盖以筋力之增长，总宜由渐进而不可由猛进，猛进则不独于身有损，且难于神化；渐进则次第呈功，盈科以达筋舒血畅。既无意外之损害，迨至精熟，其力有不可思议之神通。此非过来人不能知也。惟最宜注意者，即恒久不辍，专一不杂。此为万事成功之根源。而技击术尤为必要也。<br>　　手与足既觉气充力壮，然后再进习身法，掌法，眼法，趋避法，进退法，纵跃法，腿法，借力法，变化法，打击要道法。此等法，前章已言之，兹不赘及也。<br>　　胡氏平生之得力处，则在双推手。胡氏深明一贯禅师之秘诀，于朝夕练习此手。与他人异者，即演习时必须子午桩，且矮马开步，使运腰力，起坐伸缩，左右回旋，与两手指掌相印合。如是则周身之筋骨活泼，且力自气海以达于肩腋，而吐放于指尖掌心间。迨练习既久，一身无不得力处。如与敌遇，任击何地，而手足腰腿肩拐（即肘拐是也）皆可相应。此所谓生龙活虎，矫健不凡者也。胡氏于双推手外，又变而为阴阳牵缘手，长短分龙手，左右夹马手，种种变化。虽觉不同，而其主要，皆由双推手转变而来。后胡氏从一贯禅师游，知手法虽多，其得力总在专而精，手法愈单简愈切实有用，只须深知用力之方，与练习之精，及至临场遇敌时，始可操制胜之权。倘平时不于专一上用力，是本实先薄，纵使于各种手法，演得五花八门，猿惊蛇跃，仍不过如江湖卖技者之弄巧作态，终属下乘技术，不足经高手之一瞥。此胡氏深造自得之语，真可为此道之金针宝筏也。<br>　　胡氏自经一贯禅师点解指授后，乃尽弃其平日之习枪弄棒等术，专肄习于气功神化之学。初尚骛博矜力，迨内功三昧，渐渐澈悟，乃于百尺竿头，更进一步，日夕所孜孜不倦者，于气功外竟专肄力于一指，久之遂臻神化之境。为少林别开生面。胡氏为人，平生有过人者，即有恒与专一。自一贯禅师圆寂后，遂变师法，三四十年中，运其精力于一指。后游川秦，所遇名家巨子，皆为胡一指所压服。至今川中与湘黔交壤各地，每谈及胡之技术，犹有津津乐道之者。因其一指之神通，有不可思议之妙，其技术精微，洵令人不可及也。<br>　　其练习一指之法，仍不过用双推手，牵缘手等式，惟变掌法为指法。用力之处，与演双推手等无异，总须使一身之力，由丹田达肩窝，再由肩窝，而吐运于食指之尖。据胡氏言，谓当初习此二三年，虽觉一指稍为有力，然仍无何等功效，但不肯中途辍止，遂不问其成功与否，只知朝夜使运，专心作将去。及至十年经过，渐觉一指如铁，周身之力，皆贯注之。偶与人搏，试以一指御之，当者辄披靡。因是知一指之效，其力胜于拳掌万万。古语所谓“一指之力，可以搏千斤”者，真无愧也。胡氏自十年后，更精进不已。始则用双推手而变掌声为指，继则不用双推等法，每日用左右两食指尖，伸直而按于墙壁上，足自后退，身向前扑，如是则两指受力。初时以身扑攒二三十度，指力似觉不能支，因身重而指力微也。迨经过三十余年，日习而不辍，则更进一法，用两指尖著地，直身蹲伏，以首向前攒扑，如虎之伸腰式，如是则两手之受力甚重。惟因练习既久，两指若钢锥插地，毫无屈曲痛苦之状，虽以身蹲伏，连扑攒数十次，尚不觉其困，至此境界，其神通真不可思议矣！<br>　　胡氏之指法，即北派之铁牛耕地式也。氏于一指功夫，其猛勇精进，已令人可惊叹，然氏犹不以为足，更于一指插地演习外，且犹殚精竭神于印指。盖印指者，即一贯禅师之秘术，不肯轻于授人者也。氏自得师传后，先本惊师为神授，谅非人力所能及，迨至自己之指力功效略见后，始知天下技术，无不可习而精者，遂以此为专门绝技，日孳孳而不倦也。<br>　　第十一章&nbsp;少林之戒约微言<br>　　少林之戒约，当分为两时代。在达摩数传以后，不独少林中盛行此术，即远近之丛林禅院，亦无不以此为师法。自是人众品杂，纯谨者犹能遵行轨范，不肖之徒，竟有忘其本来面目，失佛门倡立此术之遗旨。以慈悲救世之场，竟变为弄拳习棒之地。故觉远上人┭捎侵，乃重立戒约，以垂示来兹。故出少林之门者，守之维谨，无敢或违。兹记载于下:<br>　　(一)&nbsp;&nbsp;&nbsp;习此技术者，以强健体魄为要旨，宜朝夕从事，不可随意作辍。<br>　　(二)&nbsp;&nbsp;&nbsp;宜深体佛门悲悯之怀，纵于技术精娴，只可备以自卫，切戒逞血气之私，好勇斗狠之举，犯者与违反清规同罪。<br>　　(三)&nbsp;&nbsp;&nbsp;平日对待师长，宜敬谨将事，勿得违抗及傲慢之行为。<br>　　(四)&nbsp;&nbsp;&nbsp;对待侪辈，须和顺温良，诚信勿欺，不得恃强凌弱，任兴妄为。<br>　　(五)&nbsp;&nbsp;&nbsp;于契锡游行之时，如与俗家相遇，宜以忍辱救世为主旨，不可轻显技术。<br>　　(六)&nbsp;&nbsp;&nbsp;凡属少林师法，不可逞愤相交。但偶尔遭遇，未知来历，须抚以左手作掌，上与眉齐，如系同派，须以右掌照式答之。则彼此相知，当互为援助，以示同道之谊。<br>　　(七)&nbsp;&nbsp;&nbsp;饮酒食肉，为佛门之大戒，宜敬谨遵守，不可违犯。盖以酒能夺志，肉可昏神也。<br>　　(八)&nbsp;&nbsp;&nbsp;女色男风，犯之必遭天谴，亦为佛门之所难容。凡吾禅宗弟子，宜垂为炯戒勿忽。<br>　　(九)&nbsp;&nbsp;&nbsp;凡俗家子弟，不可轻以技术相授，以免贻害于世，违佛氏之本旨。如深知其人，性情纯良，而又无强悍暴狠之行习者，始可一传衣钵。但饮酒淫欲之戒，须使其人誓为谨守，勿得以一时之兴会，而遽信其毕生，此吾宗之第一要义。幸勿轻忽视之也。<br>　　(十)&nbsp;&nbsp;&nbsp;戒恃强争胜之心，及贪得自夸之习。世之以此丧其身，而兼流毒于人者，不知凡几。盖以技击术之于人，其关系至为紧要，或炫技于一时，或务得于富室。因之生意外之波澜，为禅门之败类，贻羞当世，取祸俄顷。是岂先师创立此术之意也乎？凡在后学，宜切记之。<br>　　以上戒约，因当时遁迹空门者，流品甚杂，且自达摩师以来，世远代湮，忘其本旨，竟有于广寺巨刹之中，盛招门徒，传习技术。于是递相授受，风动一时，而纷争搏斗之事，遂时有所闻。若不严立戒约，则劣习流传，将为世人所诟病。自此戒约倡立后，而缁衣之徒，始渐趋于慎重。可见一技之微，其创始者，本为一时权宜相济之计，不料后世之逐末忘本，流弊乃至无穷。此觉远上人所以津津垂戒者，其功德真无涯量也。<br>　　少林技术之传，以明室鼎革后，至前清顺康数十年中，为练习最精时代。顾斯时有明代天潢贵胄之裔，与故老遗民，忠烈侠义之士，愤宗社之丘墟，痛种族之沦丧，恢复无计，偷生草莽，至无可如何之时，相与遁入空门，藉禅关清净之地，以匿迹韬光，隐待时机之至。又恐此身委靡，习于疏懒，遂殚精奋力于技击之练习，欲以卧薪尝胆之志，而为灭胡兴汉之谋。于是朝乾夕惕，惟日孜孜而不已。且更互相研习，精益求精，而少林宗法技术，至是乃臻于绝顶之域，而为前此数百年所未有。又以少林技术创始之宗旨，不过在体魄之强健，其关系仅属于一身，后此则须推一身以及于祖国。淬励筋骨，勿使髀肉有复生之叹。庶几枕戈待旦，而后禹域获重兴之望。故少林之技术，至是乃一变其宗旨，非复此前之故态。而从前之戒约，有意义狭小，不复足以范围之势，乃于是重行增订戒约数条，较之当日仅对于个人立言者，大有区别，此为少林宗法之第二时期。今记载于此，勿忽视也。<br>　　（一）&nbsp;&nbsp;肄习少林技击术者，必须以恢复中国为志意，朝夕勤修，无或稍懈。<br>　　（二）&nbsp;&nbsp;每日晨兴，必须至明祖前行礼叩祷，而后练习技术；至晚归寝时，亦如之，不得间断。<br>　　（三）&nbsp;&nbsp;少林技术之马步，如演习时，以退后三步，再前进三步，名为踏中宫，以示不忘中国之意。<br>　　（四）&nbsp;&nbsp;&nbsp;凡属少林宗派，宜至诚亲爱，如兄弟手足之互相救助，互相砥砺。违此者即以反教论罚之。<br>　　（五）&nbsp;&nbsp;&nbsp;凡少林派之演习拳械时，宜先举手作礼。惟与他家异者，他家则左掌右拳，拱手齐眉。吾宗则两手作虎爪式，以手背相靠，平与胸齐，用示反背胡族，心在中国。<br>　　（六）&nbsp;&nbsp;&nbsp;如在游行时，遇有必相较量者，先举手作如上式之礼，倘是同派，必相与和好。若系外家，既不知此，则相机而动，量其技术之深浅，以作身躯之防护，非到万不获已时，不可轻击其要害。<br>　　（七）&nbsp;&nbsp;&nbsp;传授门徒，宜慎重选择。如确系朴厚忠义之士，始可以技术相传。惟自己平生之得力专门手法，非相习久而相知最深者，不可轻于相授。至吾宗之主旨，更宜择人而语，切勿忽视。<br>　　（八）&nbsp;&nbsp;&nbsp;恢复河山之志，为吾宗之第一目的。倘一息尚存，此志不容稍懈。如不知此者，谓之少林外家。<br>　　（九）&nbsp;&nbsp;&nbsp;济危扶倾，忍辱度世，吾宗既皈依佛门，自当仍以慈悲为主，不可有逞强凌弱之举。<br>　　（十）&nbsp;&nbsp;&nbsp;尊师重道，敬长友爱，除贪祛妄，戒淫忌狠，有于此而不谨为遵守者，当与众共罚之。<br>　　以上乃少林第二时代之戒约，实含有国家主义，及种族主义，较之曩昔，大有不同。故二百年来，少林派之门徒，无不守之如玉律金科，至今则此志已达。读此戒者，可以仰窥先正之宏愿也。<br>　　第十二章&nbsp;明季少林之变派<br>　　满清康乾之间，少林技术漫衍于南北，为数百余年所未有。不知者以为宗风所扇，流传斯盛。然一考其致此之由，实含有无穷之悲观。故宫禾黍，铜驼荆棘，鸡鸣戒旦，人怀敌忾同仇之心；击楫中流，士有披发为戎之惧。当其时，明社已屋，河山改色，神州陆沉，英雄堕泪。深山穷谷之中，不乏伤心故国之士，匿影禅关，时殷运甓。假少林之技术，鼓逋臣之血气。挥拳运掌，砺精砥神，变本加厉，绝技斯擅，溯寻派别，景仰无穷也。少林之初创此法也，本无所谓技击术，不过与卫生之体育无异。顾以达摩师当日立法之意旨，实因伽蓝清静之地，趺跏久坐，易成疲顿。乃因时立制，以求裨补于一时。孰意其始也简，其后遂日增月盛，竟非初念所能及也。夫吾国技击之术，原不始于六朝时代。周秦之间，即有以此著称者，不过其时仅以剑术为重，而于拳足技击等法，传习盖寡。迨汉晋隋唐以来，此术乃日趋于盛，试读太史公《游侠》与《汉书―方伎》等传，其时豪壮之士，以剑术名者，亦间有著闻。如巴郡任文公，命其家人日举百斤，环舍趋走，以练习手足之力。至唐时大历中，有昆仑奴磨勒者，能携极重铁椎而跃逾崇垣十数重，后某巨僚以甲士五十余人，围击于一院落中，更能以短匕首左右策应，瞥若惊鸿，疾同鹰隼，虽攒矢如雨，均莫能中，顷刻间，竟飞出极高垣墙以去。是唐时已有如斯身手之人，可见技击一术，至隋唐中盖臻极盛，而宋元以降，更代有传人。而达摩师之寥寥数手，虽师承递嬗，日渐趋于精微，实不得谓为此术之开山祖也。然不过在当时之技术显者，仅世间俗子庸夫，而方外之士，未闻以技击称也。<br>　　考斯术之源流派别，虽不能谓为达摩师之创立，然自达摩师后，沙门之以技击术显者，遂不绝于时。如洪蕴禅师，觉远上人，一贯禅师，澄隐上人，独杖僧等，皆为此技之名家巨手。故自明代以来，凡谈技击者，遂有内家外家之派别。何以谓之内家？即尘世间普通之称，如佛门之所谓在家出家是也。外家者，即沙门方外之谓，以示与内家有区别也。<br>　　内家之技术，极盛于隋唐，至宋元而稍衰，及明乃一大振。试观历代史籍，其中方伎一门，多医卜星象测候推步遁甲风角谶纬孤虚等事，而技击一门，鲜见著录。然足资人考证者，除二三私家文集外，仅稗官野史略有记载。然亦不过存十一于千百。求能穷源究委，深明派别者，真如麟角凤毛，不可多得。如《明史―方伎传》，只言葛乾孙，体貌魁梧，精于击刺，且娴医药。至吕元膺则记其知运气之法。张全一，名君宝，号三丰者，明史仅记其貌颀而伟，龟形鹤背，大耳圆目，须髯如戟，寒暑惟一衲一蓑。所啖升斗辄尽。能一日行千里，又日与其徒游武当山，创草庐而居之。明太祖闻其名，于洪武十四年，遣使觅访而不得。此等记载，阙略太甚。盖以三丰，绰号张邋遢，为明时技击术之泰斗。先居于宝鸡之金台观，后学道于鹿邑之太清宫，于少林师法，练习最精。后遍游于川蜀荆襄沔汉间，其技更进。能融贯少林宗法，而著力于气功神化之学。晚年更发明七十二穴点按术，为北派中之神功巨子。盖张本辽阳懿州人，至今燕赵齐鲁间，虽数百年来，犹有奉其法若神明者，而《明史》仅言其授徒居武当山，既不言其所操何业何术，则张以何授徒，又以何术而为太祖所知，与遣使寻觅之故，皆不载明。洵《方伎传》中之一大缺点也。并有李东山者，与张同时，亦以技术显，为南派中之巨子，且精风角奇门六壬推步之学，《明史》未有传。可见当时士大夫于此多不甚重视。此吾国技术之所以日就式微也。<br>　　自明室鼎革以后，逋臣遗老，既以伽蓝佛地为隐身之所，静极生动，自不能不于此精心研究，以为锻炼身心之计。以是而外家之技术，乃放一光明。此亦由于天时人事之相逼而来，非偶然也。惟其中主旨，较当时实有天渊之殊。即自强与搏人是也。盖以少林初时，不过谨守师法，足供健身自卫之用。至岁月既久，传布日广，贤者犹不失佛门慈悲本意；而桀骜不驯者，乃至恃术凌人，为世诟病。及明室故老，S度其间，遂极力挽救，倡衍宗风，又再重申戒约，谨择门徒。使奇技勇杰之夫，而识道德品格之重。于是少林之积习，郁然丕变，此不可不谓非日进于善者也。惟自张氏全一，以俗子内家，忽而传外家之衣钵，而又创明点穴之法，于是缁衣之徒，亦相率宗之，其他更无论矣。故少林家法，至张氏而一变。但张氏穴道之术，先本得之于道家冯一元，实只三十六手。其中有软麻穴九，昏眩穴九，轻穴与重穴各九，合之为三十六按点手。然其点按而致死者，仅有九穴。即脑后（名脑海穴）、气门、耳根穴、气俞穴（即脑后脊骨第三节）、当门穴（又名血穴，即当胸正心口也）、命门穴（即腰脊骨由下数上第七节也）、肺海穴（即头颈后脊骨第七节也，与上命门穴谓之“上七下七，一点命毕”是也）、气海穴（即小腹两旁是也）、脐门穴（即肚脐是也），共为九穴。惟此中手法，有两指点，一指点，斫点，拍点，掌印点，膝盖撞点，手拐点等法，名有其用，非经亲授，不易于著力。又有血度流行时刻表，乃点按术之极要者。惟此须择人而授，否则恐不免有恃术误施之害耳。然张氏之点按术，虽为少林别开生面，究非佛门立法之本旨。可见天下事，凡创一术立一法，其终极每有始念所未及知者，此作俑者之宜慎也。<br>　　自张氏点按术盛行后，凡南北技击巨子，无不视此为枕中之秘宝。未几，有王一瓢者，为淮北大侠，尤精此术。于张三丰之三十六手中，更推阐而为一百零八手。与人身之百零八穴相印合。并于点按手外，创立擒拿术，其手法共二十五度。总括其要，为五字诀：一曰印，二曰擒，三曰侧，四曰紧，五曰切。印则以掌心力印之，擒则以五指擒之，侧则用掌缘侧而取之，紧则按准其要害，而加力以紧之，切则如医家之切脉式，按其部位而切取也。此种手法，非纸上空谈所能领会。故技术之贵亲炙演授耳。王氏之徒，以浙东淮北为多。明末清初间，风动一时，此少林技术，由外家而参合内家之征。自道咸以来，内外两家，融会贯通，已无复内外之区分矣。<br>　　少林之拳式，以五拳为最著，一曰龙拳，二曰虎拳，三曰豹拳，四曰鹤拳，五曰蛇拳。此五拳者，各有其妙用：龙拳练精，蛇拳练气，虎拳练力，豹拳练骨，鹤拳练神。精而习之，不惟有龙行虎奔之效（此龙虎两字，即道家黄白烧丹术所谓龙者，即太液之津；虎者，即流行之气也。《内八段锦》），而且获却病延年之益。综五拳之手法，共一百七十三手，依少林技击术工夫之次第，须于一切普通运气使力，及各种马步手法等，俱习之娴熟，而后始可练习五拳术。至五拳之次第，以虎豹为先，蛇次之，鹤又次之，龙拳则最后。盖以龙拳之使运，全用气工为主，周身夭矫，如游龙之行空，所谓骨节通灵，身心手足均一气贯串，上下相印。然此非数年工夫，不易到此境界。据少林师法巨子所传授，谓少林自明季以后，已由释宗而与道术相参贯，即如五拳之气功，其中已十分之九系道家修养功夫，可谓释道合并之征矣。<br>　　考五拳创始之旨趣，系取法乎汉之华佗氏，不过略为变通而已。顾华氏之术，名为五禽之戏：一曰虎，二曰鹿，三曰熊，四曰猿，五曰鸟。而五拳师承其意，只将其鹿猿熊三者，改为龙豹蛇，而鸟之一术，仍袭其意，不过变鸟之虚称而为鹤之实指。可见五拳之渊源，固有所本，不得谓为少林之特别开创也。观达摩师之言曰：灵魂欲其静而悟，躯壳则欲其健而通。非静则无以证悟成佛，非健则无以行血而走气。故体须勤劳得中，使筋畅神怡，而后灵魂无拘滞瘁弱之苦。华佗氏之言曰：人体欲得劳动，但不当使极耳。动摇则谷气得消，血脉流通，病不得生。譬如户枢，终不朽也。是以古之仙者，为导引之事，熊经鸱顾（《庄子》曰：吐故纳新，熊经鸟申，此导引之士，养形之人也），引挽要体，动诸关节，以求难老。倘体有不快，起作一禽之戏，则怡然汗出，身体轻便而思食。广陵吴普从之学，年九十余，耳目聪明，齿牙完坚。可见两师之意，均为健强身体起见，故其言若合符节。迨流传既久，渐失其真，而内外家又互相杂糅参合，乃竟以是为搏人之技。降及元明时代，内家之术盛行。而南北两派中，又名家辈出，且各树一帜，以争雄长。虽术则因此日进精微，而不肖之徒，遂挟此以为好勇决斗之具。故前清咸同间，凡娴此术者，无不广收门徒，到处标榜。不仅南北两派中之纷争最烈，即同一师法，亦违弃其同派不争之旨，相与角拳靠手（凡有技术者之相竞斗，谓之靠手），以求胜于一时。自是衣冠缙绅之士，遂视技击为一种卑劣鄙俗之术，各相戒勉，无意研求。故自道咸以降，此术遂等于广陵散，几绝迹于人间。窃尝考求少林之历史，起点于达摩，变迁于金元，至明末清初，乃为极盛时代。自此以降，数十年来，虽传衍日多，其间不无奇才异能之士，贯通内外，F铸僧俗，作斯道之干城，传方外之绝学。但以谬种流传，半失庐山真面，而此术遂如江河之日下，岂不重可乎！<br>　　考少林之技术，虽自朱明鼎革以后，得故老遗烈，为之发挥光大，始克成一种完全无缺之术。然其日就式微，有一蹶而莫能振者，亦由于此。盖以少林为明室故老逋逃之渊薮，至满清康乾间，已渐为人所闻知。试观少林寺之两次焚毁，僧徒死者数百人（斯时国内有两少林，一在中州，一在闽中），于此可窥测满清皇室之致憾于少林者，已有戮及方外之意。故少林自经兹浩劫，而徒众遂散走于四方，各以其术为教授，其技击师法，因是一变。其在大江南北者，以皖浙为盛。技击之法，多宗张全一，专致力于神功呼吸之学。凡擎枪使棒等事，不甚练习。此少林之上乘法门也。其在岭南一派者，则以一贯禅师为宗，而崇尚腿击与超举之法，因粤人好以筋力跳跃为能事，于运使神化之微，颇不易于领悟，以是少林技击术，一至粤中，已如江至浔阳，九派斯分。此由于风土俗尚之不同。故所传亦因而互异也。然以皖浙与百粤，试为比较，虽同出一宗，而各有其所尚。究其造诣之精粗而论，则皖浙派得其柔，粤中得其刚，如佛门之五祖六祖者然。五祖尚潜修，六祖则尚灵悟，而一实一虚，南北派乃各有师法之异，与此如出一辙也。综之技击为术，并无刚柔之分。其入手之初，使刚者化而为柔，柔者化而为刚。及其至也，则何刚何柔？亦柔亦刚，所谓神明变化，不可方物，不可思议者也。<br>　　粤中之少林术，传之于蔡九仪。蔡为一贯高足，返粤后，杜门家居，并不以技术显，人亦无有知之者。盖蔡本粤之高要人，崇祯时以武科起家，为洪经略承畴之军令承宣官。后以洪降满，遁匿于少林寺中，受技于一贯禅师，最长于超举术，且精腿击法。与人搏，能腾身飞跃于丈寻以外，疾如鹰隼，令人不易防备。后年老，欲传其术，遂择子侄辈及戚友中之佳子弟，朝夕授之。其门徒中，以麦姓与莫姓两人为最。麦、莫，均顺德人，不知其名，蔡氏之术，麦莫两人，各得其一长，而不能完全兼擅。此少林技术之所以支分派别，难于究诘也。少林五拳，蔡练习极精，至七十余岁时，犹日夕演练不稍辍。麦氏性醇厚，而体魄甚活泼，故蔡以五拳之秘诀授之。自是麦之拳法，遂为两粤冠。莫则身材短小而精悍，独得蔡之腿击与超跃术。后蔡殁数十年，麦莫两氏，各专心致志于师法，几有青出于蓝之势。惟两家虽师承于蔡，久之乃各自出其心裁，以达专精独造之域。后麦则移家肇庆，莫则往来于三水番禺之地，声誉日腾，徒众亦广，而麦莫两家，遂为粤东技击术之泰斗。至今百余年来，谈拳术者，犹啧啧称麦莫两家不置。亦可想见其盛也。<br>　　皖浙派之技术，以鄞邑与温衢等处盛。后有张松溪其人，操术尤精。先本少林派，嗣以游行浔赣间，与西江派巨子熊氏遇。熊老无子，病逆旅中，张为之供给侍奉维谨。熊感之，尽传其技。张之术，乃大进。盖熊本内家巨子，少年业商于川陕间，至汉中，与一道士同行，甚相得，乃执贽为弟子。道士善导引吐纳术，能鼓气使全身如铁，虽以极重之石锤撞击之，毫不为苦。又精于印掌，人立丈寻外，可以掌心力击翻之。其技之神，真不可思议。张得其秘，遂称无敌焉。据故所传闻，得其术者三四人，一为叶吉美，一为王皋，一为季化南。吉美后授徒于南乡，弟子甚多。入其室者，为单思南，李咸九，笪象川诸人。一时递相授受，风动遐迩。至今谈技击术者，无不以松溪为得正法眼藏。惟松溪少年时，曾为某僧所困辱，某僧乃少林派中人，故松溪终身不谭少林术。其门徒亦仰承师意，恨少林如仇雠。此为少林派之反对者，亦附志于此，以明派别焉。<br>　　少林之棍法，本传于李氏，后与内家相参合，乃有折衷派起，倡为单双并用，如遇敌时，拨护则用双，点击则用单。此种棍法，表面论之，似觉亦有可采取。不知此乃俗手下乘功夫。真不值名家巨子之一噱也。夫棍之使运术，与剑击术甚相类，总在平时练之最精熟，有游龙夭矫、草蛇舒卷之妙，而后可以得心应手，御敌制胜。若论其法，总以单头为无上法门。单双并用，直是门外汉语。盖以棍之用力，全在虎口（即拇指与食指间是也）及食中等指之压力，而两手持棍之离合力（又名梭力），最为紧要，其次则在身法与步法之左右进退起落各法，又其次则在眼法。倘于此等紧要关键，不能操之精熟，则区区一棍之微，亦殊难于挟持也。至棍之神运各术，南北派中，亦各有专家。而双头棍法，则卑卑不足道。凡于少林五拳有功夫者，则棍法自在其中矣。<br>　　第十三章&nbsp;神功说<br>　　佛氏谓人之神通广大，至于无量无边，不可想象，不可思议。斯言也，以寻常世俗之见观之，几不解神通为何物，广大又为何事。盖以尘世众生，本多恶劣性根，而又日醉生梦死于泥涂孽海之中，即人生固有之机能，尚为五根六尘所汩没，而不克发挥光大，完其本真，更何足语于丈六金身，有盘天际地之能，超神入化之妙哉！夫人之堕生于世也，本具有无上智慧，无上神通，苟充其力之所至，则乾坤我立，万物我造，举一切横流虚空，竖尽来劫之色色空空，无不可以自我而胎育之，而煦沫之，而鞭之，而生灭与吐纳之。故释迦谓大千世界亿万尘劫，皆由我所创造而成，非虚语也。此神功之说所由P也。<br>　　夫不登泰山，不知山之高也；不观大海，不知水之深也；不读神功之说者，不知技术之精微也。虽然，一技一术之微，有浅深焉，有诚伪焉。山有泰岱，水有河海，物有麟凤，人有孔释。不至其境，如与裸俗谈文绣之美，聋者评丝竹韶武之音，虽言之津津，听之藐藐，其势使然也。原夫拳勇之为术，寻常而视之，普通而习之，亦不过手也，足也，耳目也，气与力也，胆勇与猛悍也。充其量，则御侮制胜，有兼人之力，十人或数十人之敌而已，又有何奇技异巧之足言耶？至于禅机妙谛，其广大精微，乃上彻天而下彻地之无上法门，奚可与区区之拳技并为一谈乎？惟是此道小之则为入世之金刚，大之则为出世之宝筏，所谓百家九流，殊途同归者，正以此也。矧夫禅蜕者，佛说六波罗密门之一门，乃千佛所胎息，三乘所劬劳，八教所管钥。入之也有门，践之也有途。譬彼登山，足无籍则何以为之阶？手无扪则何以为之援？而且道之也有师，扶持之也有相，悟入华严，则三界皆有归依；透此灵台，则万象悉成尘土。大雄大辟，无恐无怖，如狮子王，震百兽；如严天尊，奔走万灵。得此因缘，证果正觉，以佛为师，以佛知见为归，以参悟为功，以禅蜕为行。初则虽徘徊于僻径f岩之中，久之则自入于道岸通明之域。此洵所谓“既向如来行处行，自有圆觉通明处；得到法华知识净，风雷眼底来时路”。观此可以知神功之究竟也。<br>　　或有问于予曰：以技击之微术，而子高谈禅理，未免故神其说，以夸诞而炫竞乎？曰：世间九流百派，皆各有其登峰造极之致。惜世人志意薄弱，不能发猛勇精进心，艰苦卓绝心，每于身心性命之学，尚弃辍于半途，未克达超神入化、左右逢源之境，何况此技击末术？平昔常以小道视之，其能一知半解，已觉为铁中铮铮、庸中佼佼，如是而欲求其能深造自得，真如麟角空青，旷世罕睹。此神功之说，故只能于方外及山谷遐陬处求之，或可有万一之望耳！<br>　　昔智隍禅师常语人曰：达摩师九年面壁，听阶前蚁斗，声如雷吼，是性根静澈，始足见耳根能力之充分发展。于此可以悟禅机矣。由是观之，则人身之五官百骸，各有其至神不可思议之能力，如目透重壁，鼻嗅天香，耳闻蚁斗，口吐碧火，舌缔青莲，声震苍冥，手破崖壁，足踏波面，气结霞雾，凡此种种，均非谈虚说幻，炫异竞奇。苟能悟澈玄机，自有此神通广大。惟俗子凡夫实不足语于此也。故技击一术，自古及今，千百年中，试观诸私乘野史所记载，及故老之传闻，与一身所经历，见其能以神勇绝技，留声誉于人世间者，均以方外禅衲为多，次则黄冠道引之流，间有传闻。此外如俗世庸夫，实千百中无一二，可卓卓令人称述者。即有之，亦半系薪传佛门之衣钵，始克少有成就。否则，如求其能崛然树立，空所依傍，自成一家，而具技击上之绝大神通者，真旷世而难觏也。观此则技击术与禅门之关系，亦可憬然悟矣！<br>　　或有问于觉远禅师曰：技击虽小道，而不可以小就，倘欲超乎神化之域，果何道之是从乎？师曰：佛门有十三宗，而以见性成佛为归。技击之师法虽多，而以神功上乘为极。此所谓江河万流，朝宗于海，岗峦丛起，源终于岳者也。然吾释有不二法门，技术亦有为学次第，而一言以蔽之，曰专而已矣，恒而已矣。能专与恒，则天下无不可成之事，而况区区技术之微哉！试读管子之书，其中有“思之思之，鬼神通之”两言，即技击神功之金针宝筏，不可以寻常视之也。顾人之于学问技术也，其始则患在不专，不专则杂而不一；其终则患在不能持久，不持久则无恒，无恒则懈心乘之矣。夫人至于寡恒而多纷，孔子所谓“不可以作巫医”，而况于技击术乎？由是观之，专一与有恒，为凡百事业之根源，管子所谓“思之思之，鬼神通之”者，即专一恒久之意也。夫人于心性中之事业，其要悉在于思，倘一思而不得，则再思三思以至无尽思。任是何艰难阻滞之事，自有帝座通灵鬼神来告。其玄妙真非局外人拟议所能知。而技击之为术亦然，如得名师益友所传授，则得诀归来，骊珠在手，专心以求之，恒力以赴之；不以一知片技为能，不以小成中乘为快。一年不成，则期以二年；二年不成，则期以三年，十年，以至于毕生。日日如斯，月月如斯，年年如斯，即十年二十年亦无不如斯。古语云：“锲而不舍，金石可镂”，精神一到，何事不成？故积其平生之心思血气，不惟鬼神潜通于呼吸，而乾坤亦隐开其管钥。及至心与神会，力由天授，其神通广大，真有非平时梦想所能到者。始足见人有参赞化育，并天地而为三才之妙也。昔一贯禅师教弟子曰：世界未有心不在是技，而是技能登峰造极者。世界亦未有心心在是技，而是技不能登峰造极者。试观僚之丸、扁之轮，其技虽小，可以喻大。而技击一术，又何独不然？凡吾同志之士，幸勿妄自菲薄。斯则吾之所厚望也夫！<br>　　附：杂录各宗师巨子遗言<br>　　痛禅上人尝戒徒众曰：凡有技术者，最戒骄矜心。骄矜则自恃，自恃则未有不败者。盖古今来恃财者终以财败，恃势者终以势败，恃智者终以智败，恃力者终以力败。何以故？以有所恃，则敢于卤莽陷险故。予尝见一内家吴松侯者，洛阳人，为北派中之巨子。平生膂力逾常、身手更矫健不群。且精纵跃超距之术。凡三五丈之垣墙，耸身而上，疾同鹰鹞。至丈寻之溪壑，其往返超越，更不足论也。尝逞其技，使人立一过厅中，如面向前门，则立于前门外，面相对；如转面后门，则立后门外，面亦相对。如是者霎时间可七八度。盖以其一跃即飞逾屋脊耳！其术不可谓不精也。后与友人某饮于江畔酒肆中。酒酣，共立江岸闲玩。友曰：能超越彼岸乎？吴即应声耸跃而过。友招使还，吴应声又至。足刚及岸，不虞岸已将圮，且值江流汛涨，近水处已被波涛冲裂，吴一时不慎，偶误踏其上，岸崩数尺许，遂随之坠落，江流正急，吴卷入波心而去。因素不习水，但从波涛汹涌处，跃起数尺，然能直上而不能旁近岸侧，仍坠入水中。如是数回，终以力尽而溺毙焉。此由于自恃其术，始有此祸。倘能谨守儒家有若无、实若虚之训言，又何至如是？！至悟流通禅机，而能解脱一切者，则人我之相均无，更何恃技夸张之有？！此挟有技术者，当三复斯言，勿以为河汉也。<br>　　一贯禅师曰：昔有甲乙两人，同习技于少林。年相若，体干相若，所授之技又相若。十年相处，朝夕与共。究其造诣之深浅，则乙不如甲远甚。或问其故？师曰：世间无论何种技术，有有形者，有无形者；有形者可传，无形者难授。人之一身，虽血气无殊，精神相等，然其微妙处，或力巧而功不深，或功深而气不静，或气静而神不完。如是则终只能到中乘地步，求其臻入上乘，有超神入化之功，则戛戛乎其难哉！师又言：吾授徒二十余年，门弟子以百余计。究之升堂入室，可传吾衣钵，而得正法眼藏，能为技击界之龙象者，不过二三人而已。由是观之，则技击一术，虽称小道，常有学技数十年，终不能深窥门径者，从可知也。<br>　　李笠翁曰：人有奇村异能，便当善自韬藏。倘将血气之私，以为好勇斗狠之计，鲜有不败者也。如嘉靖中，秦淮某健儿，少年富膂力，善拳术，能双手举数百斤物，步行百余丈，面色如常。又能数拳毙壮牛，使用权肋骨断折，人称其勇。而市中无赖，群推戴而畏怯之。某健儿更自夸大，尝语人曰：世人皆不足敌，但恨生千载后，不得与拔山举鼎之雄一较胜负耳！旋往维扬间售物。得三十金，将归，饮酒肆中，解金置案头。酒家翁见之，谓曰：前途多豪客，黄白物宜善藏之。健儿掷杯斫案、攘臂言曰：吾纵横天下三十余年，未逢敌手。有能取得腰间物者，当叩首降之。时有数少年，醵于左席，闻之错愕。起问姓名里居。健儿颇自夸。又问以君之勇，能敌几何人？健儿曰：遇万，万敌；遇千，千敌。计人而敌。技斯下矣。诸少年益错愕。健儿饮毕，束装上马。不二三里，一骑追之甚迅。健儿自度曰：殆所谓豪客耶？比至，则一后生。健儿遂不介意。马上相与谈笑，颇相得。健儿睹少年腰悬弓矢。因问曰：子服弓矢，善决拾乎？后生曰：习矣，而未娴。健儿援弓试之，力尽而弓不及彀。弃之，曰：此物无用，佩兹奚为？后生曰：物自有用，用物者无用耳！乃引弓自试。时有鹜唳空，后生一发饮羽，鹜堕马前。健儿异之。后生曰：君腰短刀，必善击刺术？健儿曰：然！我所长不在彼而在此。脱以相示。后生视而噱曰：此割鸡屠狗物，将焉用之？以两手一拆，刀曲如钩。旋复伸之，刀直如故。健儿失色，自度腰间物，非复我有矣！虽与偕行，股栗状渐不自持。后生转以温语慰之。复前数里，四顾无人，后生纵声一喝，健儿颠坠马后。后生先斩其马，曰：今日之事，有不唯吾命者如此马！健儿匍伏请所欲。后生曰：无用物，盍解腰囊来献？健儿倾囊输之。顿首乞命。后生曰：吾得此，差可十日醉。子犹草莱，何足诛锄？以污吾刀耳！言已大笑，拨马寻故道而去。健儿由是神气沮丧，足重茧不前。自思三十金非长物，但半世英雄，败于乳臭儿之手，何颜复见故乡诸昆弟？遂潜遁至一村墅间，结庐卖酒以终身。每思及往事，辄恧恧欲死焉。由是观之，人有自恃其技，动辄骄矜凌人，好勇斗狠者，当以健儿为殷鉴也。<br>　　古语云：良工深藏若虚，君子盛德，容貌若愚。观此可知人之怀奇抱异，贵在能善自韬匿。毋炫己之长以骄人，毋暴己之气以凌人。如斯而后可以养德，可以保身。昔张天一先生与一贯禅师相与往来二十余年，各怀神技，而皆深藏不露。后因他友言及，始各道其平生。亦可以为后学之模范矣。<br>　　津川先师曰：技击之术，能造其极者，多出于沙门禅衲。其故盖由于伽蓝清静之地，专心凝志，无外界以纷其心。此所以易于见功也。且剃度修养，其嗜欲较世俗为少，而筋骨自比世俗为强。以是数百年来，言此道者，在禅门已占十分之八九，可知方外之徒，其静一之精神，已有足多也。<br>　　三原高氏曰：猴拳之创始，或有谓胎源于华佗祖师之五禽图。然考之当日五禽图中之手法，虽有猿禽一段工夫，要不过锻炼腰肾之法。如八段景所谓“老猿搬尖固腰肾”是也。并无何等手法、身法之流传。据前辈所传说，谓猴拳之起点，实创自山右马氏。闻马氏中年入山习技，遇某道士以此术授之。谓藏身躲闪之法。及眼光捷速，体躯活泼等事，世间无有出猿之右者。故人不能不取法于猿耳。<br>　　觉远师曰：欲求技术之精，总须由渐而进，叙次而入。切不可求速。求速，不仅有不达之弊，而于体魄上受无穷之害。更不可鼓力。鼓力则无力，而力且不能持久。力如水也。盈科而后进，久则可臻于精微，而少后患。否则，所谓蛮野之力。山鄙粗莽之夫优为之。然非所语于名家巨子也。后学者宜谨志焉！<br>　　胡氏曰：技击之为道，依俗谚所称：只知眼尖（即眼明之谓也）、手快、胆稳，三者而已。夫眼与手之曰尖，曰快，乃下乘功夫所有事，若超乎上乘，则眼与手自具有特殊之功能。不必求尖而自尖，不必求快而自快也。至胆力一端，若不从禅功上著力，则生死呼吸之会，颇难方寸不乱，处之裕如。吾昔年自川蜀赴鄂，途遇某显宦子，由成都登舟，驺从甚众。有镖客八九人，类皆彪形伟汉，意态雄壮，窥其自恃身手，有目无余子之态。且各携带擅长之武器，如刀剑，如袖弹，如铁如意、铜锏等物，置船舱壁中。光威闪烁，英气逼人。予因与舟子有姻娅亲，亦得附乘是舟。惟以众镖客睹予躯干瘦弱，寻常视之，毫无款洽意。予性好静，且见彼多粗莽，雅不欲与周旋，故虽同舟数日，尚未通姓氏焉。舟至夔州，又有兵士四人护送，闻系某府尊所派委也。一日，舟将抵荆沙。夜半，忽有盗三四十人，猝然蜂拥而至。某显宦子急呼镖客敌盗。众无应者，予闻声从舱壁窥之，见众镖客皆战栗瑟缩，面无人色。幸护送之兵士四人，各执火枪，在舱面与盗搏击，伏甚勇敢。予睹兵势寡，恐不敌，乃抽壁上所挂刀剑，奋而相助，盗披靡，乃鼠窜去。是役也，若不得由夔来之护送兵士出而奋斗，不独资财荡然，且某显宦子与其随从人等，恐将不能保其生命。则所谓镖客者，平日受人豢养，夸勇炫技，气雄万夫，迨至事变猝至，乃怯缩如辕下驹，反不若营队之兵士，虽无技击之长，犹敢冒险一击。此其故，盖由于无胆之所致尔！由是观之，则胆力之与技击关系，殊匪浅鲜，似平日练胆之法，更不可不三致意也。<br>　　或有问于觉远师曰：师尝言技击之术，小之则足以强身保体，大之则足以却病延年。尝见乡里间之年少子弟，有专力技术，而面黄肌瘦者；更有因而渐成痨瘵以死者。此何故欤？师曰：此非技术之不善，乃不知用力之害，及不遇名师益友之传授故也。当年少血气方盛，只知贸然从事。或恃力以竞胜，或斗狠以争先。既违由渐而进之旨，遂有欲速不达之弊。其甚者，尝有用蛮野法，或以拳冲石，或以掌插沙，或猛鼓其胸肋腹臂之气，而使人用器或手频击之，而强忍以为不痛者。故常见此种人之手臂指掌等处，皮膜厚结如铁壳，他人视之，以为似习技术者之现象也；不知是种蛮野法，乃乡曲里巷中之下乘拳师所为。正所谓野狐禅、门外汉一流，何足语于上乘之神技妙术乎！故此种人常有因习技术，而妄用其力以残身而陨命者。此岂先辈创立技术之微意耶？！吾甚愿后进有志之士，总宜祛浅鄙之习，化气质之偏，庶足传绝学于千秋，为国家之保障。斯则前途之大幸也夫！<br>　　（少林拳术秘诀&nbsp;&nbsp;&nbsp;终&nbsp;)<br>　　(清溪德裕堂据北京市中国书店1984年12月影印中华书局1915年本录入.因改竖排为横排,故将文中&quot;如左&quot;改为&quot;如下&quot;,同时文中注解以()标出,以免与正文相混.）