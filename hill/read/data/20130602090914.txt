精武会训|hyenpkjvlg|霍元甲|hyenpkjvlg|2013-06-02.09:08|hyenpkjvlg|263|hyenpkjvlg|　　世界以人类为本，人类以身体为基。身体构造，骨肉血耳。若欲身体健康，宜勤运动，血气流畅，骨肉增强；免除奢好，疾病不生。寿命延长，人生自感乐趣；体育发达，万事无不可能。<br>　　身体者载知之器官也，知识者进德之津梁也。修德必先益智，所以明是非、辨善恶；求知必先强身，所以增思考，显技能。夫健全之精神寓于健全之体魄，故身要其健、智要其博、德要其厚。三育俱备，方克有为。<br>　　精研武艺，充实活力，一人而已十，十人而已千，出以应世，无往而不利焉。凡我会员，必以仁爱为怀，服务为旨，以我所有，助人所无，牺牲个人力量，以求造福人群。忠信侍人，严以律已。见义勇为，积功于天爵；重振风教，多行而寡言。禀遵斯旨，庶几完人。